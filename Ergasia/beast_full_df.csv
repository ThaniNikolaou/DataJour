,site,url,section,title,date,full_text,datetime,year,month,day,hour
0,https://www.newsbeast.gr/,https://www.newsbeast.gr//politiki/arthro/9855302/sto-plevro-tis-efis-achtsioglou-kai-i-louka-katseli-gynaika-me-thetiko-apotypoma-sterei-epistimoniki-sygkrotisi-nea-kai-me-ensima,ΠΟΛΙΤΙΚΗ,"Στο πλευρό της Έφης Αχτσιόγλου και η Λούκα Κατσέλη: Γυναίκα με θετικό αποτύπωμα, στέρεη επιστημονική συγκρότηση, νέα και με ένσημα",2023-07-13T15:20:57Z,"Την υποψηφιότητα της Έφης Αχτσιόγλου για την προεδρία του ΣΥΡΙΖΑ, σχολιάζει η άλλοτε υπουργός του ΠΑΣΟΚ, Λούκα Κατσέλη.  Σε ανάρτησή της στο Facebook, χαρακτηρίζει την Έφη Αχτσιόγλου, γυναίκα με αποδεδειγμένο θετικό αποτύπωμα στην πολιτική αλλά και με στέρεη επιστημονική συγκρότηση, ενώ σημειώνει πως «αν και νέα έχει κολλήσει ένσημα».  Έφη Αχτσιόγλου -Effie Achtsioglou: Μια αξιόλογη γυναίκα που πήρε τη γενναία απόφαση να ανακοινώσει την υποψηφιότητά της… Ολόκληρη η ανάρτηση της Λούκας Κατσέλη: «Μια γυναίκα με αποδεδειγμένο θετικό αποτύπωμα στην πολιτική: Ως επικεφαλής της ομάδας διαπραγμάτευσης του Υπουργείου Εργασίας με τους θεσμούς και Υπουργός Εργασίας από το 2016-2019 κατάφερε να επαναφέρει τις συλλογικές συμβάσεις μετά από δύσκολες διαπραγματεύσεις με την Τρόικα. Έχοντας προσωπικά διαγραφεί 2 φορές από την κοινοβουλευτική ομάδα του κόμματός μου λόγω της προάσπισης των συλλογικών διαπραγματεύσεων και των εργασιακών δικαιωμάτων, η επιτυχία της Έφης ήταν και για μένα δικαίωση.. Μια γυναίκα με στέρεη επιστημονική συγκρότηση: Αριστούχος απόφοιτη της Νομικής Σχολής του Αριστοτελείου Πανεπιστημίου Θεσσαλονίκης, με μεταπτυχιακό δίπλωμα ειδίκευσης στο δημόσιο δίκαιο και τις πολιτικές επιστήμες και από το 2015 διδάκτορας νομικής στο εργατικό δίκαιο με τιμητική διάκριση. Μια γυναίκα, που αν και νέα, έχει κολλήσει ένσημα: δικηγορία στη Θεσσαλονίκη, διαπιστευμένη κοινοβουλευτική βοηθός στο Ευρωκοινοβούλιο, επιστημονική συνεργάτις στο Κέντρο Διεθνούς και Ευρωπαϊκού Δικαίου. Πέρα από την άσκηση αποτελεσματικής και ουσιαστικής αντιπολίτευσης που αποτελεί προϋπόθεση για την στήριξη της δημοκρατίας, οι προκλήσεις και οι ευθύνες μπροστά είναι μεγάλες τόσο για τη χώρα όσο και για τον προοδευτικό χώρο: ανάγκη εκπόνησης ενός εθνικού σχεδίου βιώσιμης παραγωγικής ανασυγκρότησης με διατήρηση της κοινωνικής συνοχής, ανάγκη ιεράρχησης προτεραιοτήτων, πολιτικών και μέτρων πολιτικής στη νέα πραγματικότητα που διαμορφώνεται, ανάγκη προσδιορισμού της ιδεολογικής ταυτότητας και των στόχων μιας σύγχρονης προοδευτικής παράταξης, ανάγκη κατάλληλης στελέχωσης και αναδιοργάνωσης του κόμματος, Έφη, καλή επιτυχία και καλή δύναμη…»",2023-07-13 15:20:57+00:00,2023,7,13,15
1,https://www.newsbeast.gr/,https://www.newsbeast.gr//politiki/arthro/9854693/karameros-yper-achtsioglou-poly-thetiki-ypopsifiotita-perimeno-kai-tous-ypoloipous,ΠΟΛΙΤΙΚΗ,"Καραμέρος υπέρ Αχτσιόγλου: «Πολύ θετική υποψηφιότητα, περιμένω και τους υπόλοιπους»",2023-07-13T12:30:00Z,"Θετικός απέναντι στην υποψηφιότητα της Έφης Αχτσιόγλου για την προεδρία του ΣΥΡΙΖΑ, εμφανίστηκε ο βουλευτής του κόμματος, Γιώργος Καραμέρος, φιλοξενούμενος στον ANT1. Ο ίδιος πάντως σημείωσε ότι θα περιμένει να ακούσει και τις υπόλοιπες υποψηφιότητες μαζί με τις πλατφόρμες τους, ώστε να πάρει την τελική του απόφαση. «Είναι πολύ θετική η υποψηφιότητα της Έφης Αχτσιόγλου, θεωρώ ότι είναι στο πλαίσιο που έθεσε και ο Αλέξης Τσίπρας στο Ζάππειο για ανανέωση με νέα πρόσωπα, για ένα νέο κύκλο, για ένα νέο ΣΥΡΙΖΑ. Βέβαια, ακούσαμε μια προαναγγελία, θα περιμένω με ενδιαφέρον τι θα καταθέσει και η ίδια και οι άλλοι υποψήφιοι στην Κεντρική Επιτροπή. Επίσης άκουσα με ενδιαφέρον ότι χαρακτήρισε πλασματικό το δίλημμα περί Κέντρου ή Αριστεράς». Παράλληλα, ο δημοσιογράφος ξεκαθάρισε ότι τάσσεται υπέρ των πολλών υποψηφιοτήτων για τη διαδοχή του Αλέξη Τσίπρα: «Ήταν πολύ θετικά αυτά που άκουσα, αλλά περιμένω και τους άλλους υποψηφίους. Περιμένω και τους άλλους υποψηφίους, εγώ πιστεύω στις πολλές υποψηφιότητες, να ακουστούν ενδιαφέροντα πράγματα, να παρακινηθεί κόσμος να έρθει. Η συμμετοχή πρέπει να είναι δια ζώσης και ηλεκτρονική και να τελειώσει όσο γίνεται νωρίτερα». ",2023-07-13 12:30:00+00:00,2023,7,13,12
2,https://www.newsbeast.gr/,https://www.newsbeast.gr//politiki/arthro/9853611/synedriazei-stis-1600-i-politiki-grammateia-tou-syriza-xekinise-i-koursa-diadochis-tou-alexi-tsipra,ΠΟΛΙΤΙΚΗ,Συνεδριάζει στις 16:00 η Πολιτική Γραμματεία του ΣΥΡΙΖΑ – Ξεκίνησε η κούρσα διαδοχής του Αλέξη Τσίπρα,2023-07-13T08:39:29Z,"Συνεδριάζει στις 16:00 η Πολιτική Γραμματεία του ΣΥΡΙΖΑ ΠΣ, σύμφωνα με πληροφορίες του Αθηναϊκού Πρακτορείου Ειδήσεων. Αύριο (Παρασκευή 14/7) αναμένεται να ανακοινώσει τις προθέσεις του για την προεδρία του ΣΥΡΙΖΑ, ο Ευκλείδης Τσακαλώτος. Την υποψηφιότητά της ανακοίνωσε η Έφη Αχτσιόγλου ενώ, μέσα στο Σαββατοκύριακο, φαίνεται ότι «κλειδώνει» και η κάθοδος του Νίκου Παππά. Ο Νάσος Ηλιόπουλος, ήταν το πρώτο στέλεχος το οποίο τάχθηκε δημοσίως υπέρ της υποψηφιότητας της κ. Αχτσιόγλου. «Η υποψηφιότητα της Έφης Αχτσιόγλου αποτελεί μια επιλογή ανανέωσης και ενότητας. Μια επιλογή από το “νέο κύμα του ΣΥΡΙΖΑ”, όπως ανέφερε ο Αλέξης Τσίπρας», τόνισε ο κ. Ηλιόπουλος με ανάρτησή του στα social media. Την στήριξή του εξέφρασε και ο Αλέξης Χαρίτσης. «Θεωρώ ότι η υποψηφιότητα της Έφης Αχτσιόγλου επιχειρεί ακριβώς να εκφράσει την βούληση για μια ουσιαστική επανίδρυση του χώρου μας, την ανάγκη να ανανεώσουμε την στρατηγική και το περιεχόμενο της πολιτικής πρότασής μας, να αφουγκραστούμε τις ζωτικές ανάγκες της ελληνικής κοινωνίας, να συντονιστούμε με τις δημιουργικές δυνάμεις της χώρας μας. Θα την υποστηρίξω ολόθερμα» ανέφερε μεταξύ άλλων σε ανάρτησή του στο Facebook.",2023-07-13 08:39:29+00:00,2023,7,13,8
3,https://www.newsbeast.gr/,https://www.newsbeast.gr//politiki/arthro/9851140/o-neos-syriza-tis-achtsioglou-o-rolos-tou-tsakalotou-kai-to-endiaferon-tou-plaisiou-gia-ton-kotsovolo,,"Ο νέος ΣΥΡΙΖΑ της Αχτσιόγλου, ο ρόλος του Τσακαλώτου και το ενδιαφέρον του Πλαισίου για τον Κωτσόβολο",2023-07-13T04:01:00Z,"Η Έφη Αχτσιόγλου ήταν το πρόσωπο που κυριάρχησε χθες στην εγχώρια πολιτική σκηνή καθώς ανακοίνωσε την υποψηφιότητά της για την προεδρία του ΣΥΡΙΖΑ από το Ωδείο Αθηνών. Γιατί εκεί; Θέλησε να στείλει μήνυμα ότι δεν απευθύνεται σε κομματικό κοινό αλλά ευρύτερα στην κοινωνία και όπως αποκάλυψε έχει ιδιαίτερη σχέση με τη μουσική καθώς επί 20 χρόνια έκανε μουσικές σπουδές. Στο Ωδείο τα πάντα είχαν ετοιμαστεί αρκετά νωρίτερα και μάλιστα είχαν γίνει οι απαραίτητες πρόβες ώστε να δουλέψουν όλα σωστά και να «γράφει» καλά η πρωταγωνίστρια της εκδήλωσης. Η Έφη Αχτσιόγλου έφτασε στην ώρα της και οι ανακοινώσεις ξεκίνησαν βάσει προγραμματισμού. Στις πολιτικές εκδηλώσεις δεν είναι το σύνηθες αυτό. Λόγω των υψηλών θερμοκρασιών, οι «οικοδεσπότες» είχαν φροντίσει να υπάρχουν παγωμένα μπουκάλια νερό για τους εργαζόμενους του Τύπου που κάλυπταν το γεγονός. Λεπτομέρειες που καλό είναι να σχολιάζονται και μη λέμε μόνο τα αρνητικά. Και το θετικό αφήγημα μια χαρά «πουλάει». Το είδαμε και στις πρόσφατες διπλές εκλογές. Στο ΣΥΡΙΖΑ, δε, το ένιωσαν στο πετσί τους. Ο λόγος της Αχτσιόγλου είχε πολλά και ενδιαφέροντα σημεία, αλλά ας περιμένουμε την πολιτική της πλατφόρμα. Μίλησε για ένα νέο ΣΥΡΙΖΑ, κάνοντας αναφορά στην παρακαταθήκη του παρελθόντος. Αυτή που άφησε ο Αλέξης Τσίπρας. Αλλά και για έναν «ΣΥΡΙΖΑ αποτελεσματικό, σύγχρονο, μεθοδικό, ικανό να ανταποκριθεί στις νέες προκλήσεις, που θα αναδεικνύει τη συλλογική προσπάθεια και θα αξιοποιεί τη συλλογική μας ευφυΐα». Ένα πλαίσιο που, εκ του αποτελέσματος, φάνηκε πως δεν κατάφερε να φτιάξει ο τέως πρόεδρος του κόμματος ή δεν αφουγκράστηκε τις ανάγκες της κοινωνίας για να προβεί στη δημιουργία του. Γήινος ο λόγος της, πάντως. Στην παρουσίαση της υποψηφιότητάς της δεν είχε στελέχη, αλλά αυτό δε σημαίνει ότι δεν την στηρίζουν. Το αντίθετο μάλιστα καθώς ήδη εμφανίστηκαν υπέρ της ο Αλέξης Χαρίτσης που δεν θα είναι υποψήφιος και ο Νάσος Ηλιόπουλος, ενώ φαίνεται πως θα κάνει και δήλωση υπέρ της και άρα επανέρχεται με ένα τρόπο στο ΣΥΡΙΖΑ – ΠΣ, ο Γαβριήλ Σακελλαρίδης. Μην ξεχάσω και κάτι που μου έκανε εντύπωση χθες. Στην Κεντρική Επιτροπή του ΣΥΡΙΖΑ μετά την 21η Μαΐου ο Αλέξης Τσίπρας είχε πει μεταξύ άλλων «ούτε προς το κέντρο, ούτε προς τα Αριστερά». Το ίδιο είπε και η Έφη Αχτσιόγλου. Το ενδιαφέρον; Τότε οι υποστηρικτές του Τσίπρα, φανατικοί ή μη δεν είχαν πει τίποτα, καθώς ήταν αρνητικό να μιλήσεις κατά του αρχηγού. Τώρα αρκετοί εξ αυτών βρήκαν ευκαιρία και βγήκαν κατά της Έφης. Πέρα από τις πολιτικές δηλώσεις, ενδιαφέρον είχε χθες μια πολύ ανθρώπινη στιγμή, καθώς ανοιχτή στήριξη στην υποψηφιότητα της Έφης Αχτσιόγλου για την προεδρία του ΣΥΡΙΖΑ – Προοδευτική Συμμαχία έδωσε μέσω του voria.gr ο Άρις Καζάκος. Ο ομότιμος καθηγητής Εργατικού Δικαίου στη Νομική Σχολή του ΑΠΘ-δικηγόρος είναι ένας από τους ανθρώπους που βρέθηκαν δίπλα στην 38χρονη πολιτικό από το διάστημα που βρισκόταν ακόμη στη Θεσσαλονίκη, χαρακτηρίζοντας την υποψηφιότητά της ως «λαμπρή και ελπιδοφόρα για τη χώρα». Για την ιστορία ο Καζάκος ήταν επιβλέπων καθηγητής στη διδακτορική της διατριβή και είπε μάλιστα πως ήταν μέσα στους δέκα καλύτερους φοιτητές που είχε ποτέ διδάξει. Τι θα γίνει από ‘δω και πέρα στο ΣΥΡΙΖΑ; Αύριο ανακοινώνει την υποψηφιότητά του ο Ευκλείδης Τσακαλώτος. Το Σαββατοκύριακο, στην Κεντρική Επιτροπή, θα έχουμε ανακοινώσεις από τον Νίκο Παππά. Αναμένεται να κάνει το βήμα και ο Παύλος Πολάκης και δεν είναι λίγοι εκείνοι που υποστηρίζουν ότι έχει κλειδώσει η υποψηφιότητά του για δύο λόγους. Να μετρήσεις δυνάμεις και να δυναμώσει ακόμη περισσότερο τις θέσεις τους. Ένας έμπειρος αναλυτής της Αριστεράς, σε καφέ που ήπιαμε μετά τις ανακοινώσεις Αχτσιόγλου, μου έλεγε πως ο «Ευκλείδης για την Έφη δουλεύει. Όποιος πιστεύει πως θα τις κόψει ψήφους, κάνει λάθος. Περισσότερες θα της δώσει, παρά θα της πάρει». Να πάμε και στο ΠΑΣΟΚ που έμαθα ότι αποφάσισε ο Νίκος Ανδρουλάκης, τουλάχιστον στις περιφέρειες, το κόμμα να έχει δικό του υποψήφιο και να μην μπει στη διαδικασία των συζητήσεων με το ΣΥΡΙΖΑ – ΠΣ για κοινούς υποψηφίους. Θέλει να μετρήσει δυνάμεις και πιστεύει πως θα πάει καλά. Αυτό θα γίνει και σε κεντρικούς δήμους. Το άλλο ενδιαφέρον στοιχείο από το ΠΑΣΟΚ είναι τα πράσινα ναι που δίνει υπό προϋποθέσεις σε πρωτοβουλίες της κυβέρνησης και αυτό σε δυο κεντρικά θέματα, αυτό της ψήφου των αποδήμων και της αναθεώρησης του άρθρου 16 για τα ΑΕΙ. Ρώτησα τι θα κάνει και μου είπαν ότι ο Ν. Ανδρουλάκης υποστηρίζει για το άρθρο 16 πως πρέπει να γίνει μία ανοιχτή συζήτηση χωρίς δογματισμούς, αλλά με αρχές και με επίκεντρο τον μη κερδοσκοπικό χαρακτήρα των τριτοβάθμιων ιδρυμάτων. Ποια προϋπόθεση θέτουν; να ενισχυθεί η δημόσια εκπαίδευση. Και φυσικά να συζητηθεί γιατί το 90% των μεταπτυχιακών προγραμμάτων απαιτούν -πολλές φορές παχυλά- δίδακτρα ή γιατί εξ’ αποστάσεως προγράμματα επιτρέπεται να παρέχει σήμερα μόνο ένα τριτοβάθμιο ίδρυμα στη χώρα. Στο άλλο θέμα το ΠΑΣΟΚ τάσσεται θετικά υπέρ μιας ρύθμισης που επιτρέπει στους Έλληνες του εξωτερικού να ψηφίζουν, χωρίς εμπόδια. Τι θα πράξει; Θα ψηφίσει απ’ ότι μαθαίνω με αστερίσκους. Ο Κώστας Γεράρδος, αντιπρόεδρος και διευθύνων σύμβουλος του Πλαισίου, ήταν σαφής: «μας ενδιαφέρει να είμαστε μέσα στη συζήτηση για τον Κωτσόβολο». Αυτό ανέφερε σε ενημέρωση δημοσιογράφων, δείχνοντας με σαφήνεια ότι μόνο αδιάφορη δεν μπορεί να είναι η διαδικασία πώλησης της μεγαλύτερης αλυσίδας ηλεκτρικών και ηλεκτρονικών συσκευών στην Ελλάδα, του Κωτσόβολου, που ο τζίρος του στην οικονομική περίοδο 2022/2023 ήταν 733 εκατομμύρια ευρώ. Ο δρόμος ωστόσο παραδέχτηκε ο ίδιος ο Γεράρδος ότι είναι μακρύς. Διότι είναι πολλές καθοριστικές παράμετροι που θα κατευθύνουν την εξέλιξη της πώλησης του Κωτσόβολου. Το ποιοι θα ενδιαφερθούν, το τι θα πει η Επιτροπή Ανταγωνισμού, η σχέση του νέου ιδιοκτήτη με την υφιστάμενη ομάδα διοίκησης, το εάν θα ταιριάξει το μοντέλο Πλαισίου με το μοντέλο Κωτσόβολου και πολλά ακόμη. Ωστόσο, ο διευθύνων σύμβουλος του Πλαισίου είναι ο πρώτος που βγαίνει και λέει ανοιχτά χωρίς περιστροφές, ότι υπό ευνοϊκές και κατάλληλες προϋποθέσεις το ενδιαφέρον της εταιρείας του είναι υπαρκτό. Εάν λοιπόν υποθέσουμε ότι η μία εταιρεία εξαγόραζε την άλλη, ο τζίρος τους από 435 εκατομμύρια ευρώ για το Πλαίσιο το 2022 και της Κωτσόβολος από 733, θα γινόταν «ένα» φτάνοντας κοντά στα 1,2 δισεκατομμύρια ευρώ. Και αλλάζοντας πλήρως και ραγδαία το χάρτη της ελληνικής αγοράς. Αυτή τη στιγμή το ανεκτέλεστο έργου για τις μεγάλες κατασκευαστικές εταιρείες ΤΕΡΝΑ, Άκτωρ, Ιντρακάτ, Άβαξ, κ.ά, φτάνει τα 16,3 δισεκατομμύρια ευρώ, όπως με πληροφορούν. Ποσό ασύλληπτο για τα κατασκευαστικά δεδομένα και το μέγεθος της Ελλάδας. Επί της ουσίας όλη η κατασκευαστική πίτα της χώρας έχει συγκεντρωθεί στις μεγάλες εταιρείες με πτυχίο μηχανικού 7ης τάξης. Από την άλλη, οι εταιρείες με πτυχίο μηχανικού 6ης τάξης, μία σκάλα πιο κάτω δηλαδή από πλευράς δυναμικότητας, αντιμάχονται τους μεγάλους και προσπαθούν αν μπουν σφήνα στα πολλά και επερχόμενα δημόσια έργα. Εκεί, οι εταιρείες διεκδικούν το δικό τους μερίδιο στην πίτα. Και όταν βλέπουν ότι αυτό δε συμβαίνει καταφεύγουν στη μέθοδο των προδικαστικών προσφυγών με αποτέλεσμα να ανακόπτονται διαγωνισμοί μέχρι να βγουν οι αποφάσεις επί των προδικαστικών. Η πραγματικότητα είναι ότι η αγορά των κατασκευών στην Ελλάδα, μόλις άρχισε να «ζεσταίνεται» μετά από πολλά χρόνια κρίσης. Η συνέχεια αναμένεται με μεγάλο ενδιαφέρον. Λίγο περισσότερο από έναν χρόνο έχει περάσει από τη στιγμή που ο Νίκος Λαβίδας έγινε γνωστό ότι αναλαμβάνει καθήκοντα ως επικεφαλής της ΑΒ Βασιλόπουλος, ο οποίος ανέλαβε επίσημα καθήκοντα το φθινόπωρο του 2022. Το στοίχημά του ήταν και παραμένει να δημιουργήσει νέες συνθήκες, ανασυντάσσοντας εκ των έσω τις δυνάμεις της εταιρείας. Προχώρησε σε σημαντικές αλλαγές σε επίπεδο διοικητικής ομάδας και διευθύνσεων. Από τα βασικά σημεία που ο ίδιος επιδιώκει να πετύχει, είναι η αναθεώρηση της σχέσης που έχει η αλυσίδα με τον Έλληνα καταναλωτή, προχωρώντας σε μείωση τιμών και επιμέρους προσφορές κατά περίπτωση, με στόχο να αποδείξει ότι «δεν είναι ακριβή αλυσίδα όπως κάποιοι νομίζουν» και είχε αναφέρει σε δεδομένη χρονική στιγμή ο Ν. Λαβίδας. Την ίδια στιγμή, εδώ και λίγες ημέρες η ΑΒ Βασιλόπουλος είναι κατά 70 εκατομμύρια «πλουσιότερη» καθώς μετά την έκδοση ομολογιακού δανείου αυτού του ποσού, έχει τη ρευστότητα να υλοποιήσει επενδύσεις που θα τη φέρουν στην επόμενη μέρα και στα προσεχή της βήματα, το οποίο προέρχεται από τον μητρικό όμιλο Ahold Delhaize. Συνεχίζουν να «γεμίζουν» τα ταμεία των ελληνικών σούπερ μάρκετ από το τζίρο που προέρχεται από την πώληση των προϊόντων τους. Τα στοιχεία της Circana, εταιρείας μετρήσεων, που έχουμε στη διάθεσή μας, δείχνουν ότι στα ταμεία των αλυσίδων μπήκαν στο πεντάμηνο του 2023 περί τα 3,66 δισεκατομμύρια ευρώ από 3,33 δισεκατομμύρια ευρώ που εισέρρευσαν στο πεντάμηνο του 2022. Το ποσό αυτό αφορά στις πωλήσεις των βασικών καταναλωτικών αγαθών ή όπως τα ονομάζει η αγορά ταχυκίνητων καταναλωτικών αγαθών (FMCG). Την ίδια στιγμή ο πληθωρισμός καλά κρατεί. Κάτι που φαίνεται και από τις πωλήσεις των ταχυκίνητων αγαθών, όπου μόνο για τον Μάιο αυξήθηκαν κατά 12%. Για την ιστορία, τη μεγαλύτερη αύξηση τζίρου στο πεντάμηνο του ’23 σε σχέση με το περσινό παρουσίασαν τα προϊόντα ατομικής περιποίησης και ομορφιάς (π.χ. καλλυντικά, οδοντόκρεμες κλπ), ακολούθησαν τα προϊόντα καθαρισμού και περιποίησης σπιτιού με αύξηση 12,4% και τα τρόφιμα με 9,1%. Την ίδια στιγμή τα προϊόντα ιδιωτικής ετικέτας (μη επώνυμα αγαθά που φτιάχνονται για λογαριασμό των σούπερ μάρκετ), συνεχίζουν να αυξάνουν το μερίδιό τους, φτάνοντας στο πεντάμηνο σε μερίδιο αγοράς 17,4% επί των συνολικών πωλήσεων των αγαθών στα σούπερ μάρκετ και κινούμενα με ανάπτυξη πωλήσεων κατά 19,4%. Κι αυτό γιατί οι καταναλωτές καταφεύγουν στα φθηνότερα προϊόντα ιδιωτικής ετικέτας, έναντι των μαρκών, ως αντίδοτο στην ακρίβεια. Μία από τις πρόσφατες συμφωνίες που υπεγράφη μεταξύ Αστέρα Βουλιαγμένης και μισθωτή, είναι αυτή με τον επίσης γαλλικό όμιλο Kering για τις μάρκες Bottega Veneta και Yves Saint Laurent, προκειμένου να δημιουργήσουν όπως με πληροφορούν τα νέα τους καταστήματα στην Astir Marina Vouliagmenis που σε λίγες ημέρες ολοκληρώνονται τα έργα κατασκευής της. Να θυμίσουμε ότι ο όμιλος Kering διακινεί μερικές από τις διασημότερες μάρκες ειδών πολυτελούς ένδυσης στον κόσμο όπως Gucci, Balenciaga, Brioni καθώς και τις προαναφερόμενες και ο τζίρος του το 2022 έφτασε τα 20,4 δισεκατομμύρια ευρώ.",2023-07-13 04:01:00+00:00,2023,7,13,4
4,https://www.newsbeast.gr/,https://www.newsbeast.gr//politiki/arthro/9852326/ta-5-minymata-pou-stelnei-i-efi-achtsioglou-me-tin-anakoinosi-tis-ypopsifiotitas-gia-tin-igesia-tou-syriza,ΠΟΛΙΤΙΚΗ,Τα 5 μηνύματα που στέλνει η Έφη Αχτσιόγλου με την ανακοίνωση της υποψηφιότητας για την ηγεσία του ΣΥΡΙΖΑ,2023-07-13T03:36:00Z,"Η Έφη Αχτσιόγλου έκανε την αρχή και χθες το μεσημέρι ανακοίνωσε και επίσημα την υποψηφιότητά της για την προεδρία του ΣΥΡΙΖΑ – Προοδευτική Συμμαχία. Θέλουμε «έναν ΣΥΡΙΖΑ αποτελεσματικό, σύγχρονο, μεθοδικό, ικανό να ανταποκριθεί στις νέες προκλήσεις», τόνισε η πρώην υπουργός, η οποία θεωρείται φαβορί για την ηγεσία του κόμματος. Με τη δήλωσή της για την ταυτότητα της επόμενης ημέρας στον ΣΥΡΙΖΑ, η βουλευτής του Β2 Δυτικού Τομέα Αθηνών έστειλε 5 βασικά πολιτικά μηνύματα: Ανακοίνωση υποψηφιότητας για την προεδρία του ΣΥΡΙΖΑ-ΠΣ.",2023-07-13 03:36:00+00:00,2023,7,13,3
5,https://www.newsbeast.gr/,https://www.newsbeast.gr//politiki/arthro/9851148/ti-stirixi-tou-stin-efi-achtsioglou-dilose-kai-o-alexis-charitsis-den-tha-eimai-ypopsifios-ti-stirizo-olotherma,ΠΟΛΙΤΙΚΗ,"Τη στήριξή του στην Έφη Αχτσιόγλου δήλωσε και ο Αλέξης Χαρίτσης – «Δεν θα είμαι υποψήφιος, τη στηρίζω ολόθερμα»",2023-07-12T15:11:42Z,"Το δεύτερο κορυφαίο στέλεχος του ΣΥΡΙΖΑ που δηλώνει την υποστήριξή του στην Έφη Αχτσιόγλου που ανακοίνωσε σήμερα την υποψηφιότητά της, έγινε ο βουλευτής Μεσσηνίας του ΣΥΡΙΖΑ, Αλέξης Χαρίτσης. Με ανάρτησή του στο Facebook, ο Αλέξης Χαρίτσης, σημειώνει χαρακτηριστικά: «Θεωρώ ότι η υποψηφιότητα της Έφης Αχτσιόγλου επιχειρεί ακριβώς να εκφράσει την βούληση για μια ουσιαστική επανίδρυση του χώρου μας, την ανάγκη να ανανεώσουμε την στρατηγική και το περιεχόμενο της πολιτικής πρότασής μας, να αφουγκραστούμε τις ζωτικές ανάγκες της ελληνικής κοινωνίας, να συντονιστούμε με τις δημιουργικές δυνάμεις της χώρας μας. Θα την υποστηρίξω ολόθερμα». Με την απόφαση του Αλέξη Τσίπρα να αποχωρήσει από την ηγεσία του ΣΥΡΙΖΑ-ΠΣ κλείνει ένας μεγάλος και συναρπαστικός… Ολόκληρη η ανάρτηση του Αλέξη Χαρίτση: «Με την απόφαση του Αλέξη Τσίπρα να αποχωρήσει από την ηγεσία του ΣΥΡΙΖΑ-ΠΣ κλείνει ένας μεγάλος και συναρπαστικός ιστορικός κύκλος που γιγάντωσε την Αριστερά και συντάραξε πολιτικά την Ελλάδα και την Ευρώπη. Πλέον το κόμμα μας βρίσκεται μπροστά σε μια μεγάλη πρόκληση: αυτή μιας ουσιαστικής νέας αρχής. Οι προκλήσεις τονίζουν τις δυσκολίες, εμπεριέχουν όμως και δυνατότητες. Και η δική μας δουλειά είναι ακριβώς αυτή: να εργαστούμε εντατικά και με σχέδιο πάνω στις υπαρκτές δυνατότητες για ένα σύγχρονο κόμμα της ευρωπαϊκής Αριστεράς του 21ου αιώνα. Ένα κόμμα συλλογικό οργανωτή των προοδευτικών κοινωνικών αντιστάσεων και ανησυχιών και συνάμα εκφραστή των πιο δημιουργικών και δυναμικών τάσεων της ελληνικής κοινωνίας. Ένα κόμμα πολυσυλλεκτικό και ταυτόχρονα αιχμηρό. Ένα κόμμα που τελικά θα μοιάζει στην Ελλάδα που θέλουμε: με αυτοπεποίθηση, εξωστρέφεια και φιλόδοξους στόχους. Στη νέα περίοδο που ανοίγεται θα είμαστε όλες και όλοι παρόντες. Και εγώ προσωπικά. Το τελευταίο διάστημα πολλοί σύντροφοι και συντρόφισσες εξέφρασαν την εμπιστοσύνη τους στο πρόσωπό μου, καλώντας με να διεκδικήσω την προεδρία του κόμματός μας. Τους ευχαριστώ θερμά. Η εκτίμησή τους με τιμά και με συγκινεί. Έχω αποφασίσει όμως διαφορετικά. Δηλώνω ότι δεν θα είμαι υποψήφιος. Ταυτόχρονα δεσμεύομαι ότι θα συμμετέχω με όλες μου τις δυνάμεις στη νέα συλλογική μας πορεία. Νιώθω συνεπώς ότι έχω την υποχρέωση και την ευθύνη να πάρω θέση. Θεωρώ ότι η υποψηφιότητα της Έφης Αχτσιόγλου επιχειρεί ακριβώς να εκφράσει την βούληση για μια ουσιαστική επανίδρυση του χώρου μας, την ανάγκη να ανανεώσουμε την στρατηγική και το περιεχόμενο της πολιτικής πρότασής μας, να αφουγκραστούμε τις ζωτικές ανάγκες της ελληνικής κοινωνίας, να συντονιστούμε με τις δημιουργικές δυνάμεις της χώρας μας. Θα την υποστηρίξω ολόθερμα. Είμαι περήφανος που το κόμμα μας οδεύει σε μια δημοκρατική και ανοιχτή διαδικασία ανάδειξης νέας ηγεσίας. Διαδικασία εξόχως πολιτική που θα συμβάλει στην ιδεολογική ανασυγκρότηση και την πολιτική αντεπίθεση του κόμματός μας. Είμαι σίγουρος ότι σε αυτήν την πορεία, τόσο από τους υποψήφιους για την προεδρία όσο και από τα στελέχη και μέλη του κόμματός μας, θα κατατεθούν παραγωγικές προτάσεις που εκκινούν από την κοινή μας αγωνία για το μέλλον της Αριστεράς και της προοδευτικής παράταξης. Το στοίχημα της ενότητας και των προωθητικών συνθέσεων δίχως εκπτώσεις στην εμβάθυνση, βρίσκεται μπροστά μας. Και είναι πιστεύω κρίσιμο όχι μόνο για τον ΣΥΡΙΖΑ-ΠΣ αλλά και για την ποιότητα της δημοκρατίας στον τόπο μας συνολικότερα. Αλλά κάθε πορεία προς το μέλλον ξεκινά με ένα πρώτο βήμα μπροστά. Αυτό το πρώτο βήμα αφορά την εκλογή νέου προέδρου. Και θα το κάνουμε, προχωρώντας όλοι και όλες μαζί».",2023-07-12 15:11:42+00:00,2023,7,12,15
6,https://www.newsbeast.gr/,https://www.newsbeast.gr//politiki/arthro/9850789/o-nasos-iliopoulos-stirizei-tin-ypopsifiotita-tis-efis-achtsioglou-i-dilosi-tou,ΠΟΛΙΤΙΚΗ,Ο Νάσος Ηλιόπουλος στηρίζει την υποψηφιότητα της Έφης Αχτσιόγλου – Η δήλωσή του,2023-07-12T13:00:00Z,"Για «επιλογή ανανέωσης και ενότητας» έκανε λόγο ο βουλευτής του ΣΥΡΙΖΑ, Νάσος Ηλιόπουλος, που έγινε ο πρώτος που δηλώνει ανοιχτά την υποστήριξή του στην πρώτη και μοναδική μέχρι τώρα υποψηφιότητα για την προεδρία του ΣΥΡΙΖΑ, αυτή της Έφης Αχτσιόγλου. Η Έφη Αχτσιόγλου, ανακοίνωσε, νωρίτερα από το περιστύλιο του Ωδείου Αθηνών την υποψηφιότητά της. Ο Νάσος Ηλιόπουλος σε ανάρτησή του, ανέφερε: «Είναι πραγματικά όμορφο για μια τόσο σημαντική ευθύνη να μπορείς να υποστηρίξεις έναν άνθρωπο που γνωρίζεις και εμπιστεύεσαι. Η υποψηφιότητα της Έφης Αχτσιόγλου για την ηγεσία του ΣΥΡΙΖΑ ΠΣ αποτελεί μια επιλογή ανανέωσης και ενότητας. Μια επιλογή από το “νέο κύμα του ΣΥΡΙΖΑ-ΠΣ” όπως ανέφερε ο Αλέξης Τσίπρας». Είναι πραγματικά όμορφο για μια τόσο σημαντική ευθύνη να μπορείς να υποστηρίξεις έναν άνθρωπο που γνωρίζεις και… Ο Νάσος Ηλιόπουλος τονίζει ακόμα τον συμβολισμό της υποψηφιότητας «Θέλω να σταθώ όμως σε έναν από τους ουσιαστικούς συμβολισμούς αυτής της υποψηφιότητας. Οι πρώτες νομοθετικές παρεμβάσεις που έκανε η κυβέρνηση της ΝΔ όταν ανέλαβε το 2019 ήταν η ακύρωση μέτρων ενίσχυσης των εργαζομένων όπως η αιτιολογημένη απόλυση και η προστασία των εργαζομένων σε εργολάβους. Μέτρων που είχαν την υπογραφή της Έφης Αχτσιόγλου. Μια υπενθύμιση λοιπόν στρατηγικών διαφορών που αφορούν συνολικά το παραγωγικό μοντέλο. Η επόμενη μέρα του ΣΥΡΙΖΑ ΠΣ αφορά συνολικά τα χιλιάδες μέλη και φίλους του. Στο χέρι μας είναι να δημιουργήσουμε ξανά ένα σύγχρονο κόμμα που θα εκφράζει τους αριστερούς, προοδευτικούς και δημοκρατικούς πολίτες. Εκεί που κάποιοι βλέπουν μόνο δυσκολίες να δούμε τις δυνατότητες και να μετατρέψουμε την απογοήτευση σε πείσμα και όραμα. Καλή επιτυχία Έφη!».",2023-07-12 13:00:00+00:00,2023,7,12,13
7,https://www.newsbeast.gr/,https://www.newsbeast.gr//politiki/arthro/9850706/syriza-dia-stomatos-mitaraki-episimos-fiasko-i-panepistimiaki-astynomia,ΠΟΛΙΤΙΚΗ,ΣΥΡΙΖΑ: Δια στόματος Μηταράκη επισήμως φιάσκο η πανεπιστημιακή αστυνομία,2023-07-12T12:32:00Z,"Επίθεση στην κυβέρνηση για το θέμα της πανεπιστημιακής αστυνομίας και το τέλος αυτής, μετά τις δηλώσεις Μηταράκη, εξαπέλυσε ο ΣΥΡΙΖΑ. Αναλυτικά η ανακοίνωση του ΣΥΡΙΖΑ: Ο υπουργός Προστασίας του Πολίτη κ. Μηταράκης προανήγγειλε σήμερα την κατάργηση της πανεπιστημιακής αστυνομίας, που η κυβέρνηση της ΝΔ ίδρυσε, υιοθετώντας με αυτό τον τρόπο την θέση του ΣΥΡΙΖΑ – Προοδευτική Συμμαχία και της συντριπτικής πλειοψηφίας της ακαδημαϊκής κοινότητας. Η ΝΔ επί χρόνια επέλεξε την οδό της έντασης και του λαϊκισμού γύρω από την πανεπιστημιακή αστυνομία. Μάλιστα τον Φεβρουάριο του 2021 ο κ. Μητσοτάκης είχε πει στη Βουλή ότι “Στις σχολές δεν μπαίνει η αστυνομία, μπαίνει η Δημοκρατία”. Περιμένουμε από την κυβέρνηση να μας πει αν σήμερα “βγαίνει η Δημοκρατία” από τα πανεπιστήμια. Τελικά, το μόνο που μένει είναι το κόστος 30 εκ. ευρώ για ένα φιάσκο, την ώρα που υπάρχουν σοβαρές ελλείψεις στο ΕΚΑΒ και καθημερινά συνάνθρωποί μας χάνουν τη ζωή τους αβοήθητοι.",2023-07-12 12:32:00+00:00,2023,7,12,12
8,https://www.newsbeast.gr/,https://www.newsbeast.gr//politiki/arthro/9850075/vitsas-oi-kentrooi-psifoforoi-tha-prepei-na-katalavoun-oti-einai-kalyteres-oi-aristeres-politikes,ΠΟΛΙΤΙΚΗ,Βίτσας: Οι κεντρώοι ψηφοφόροι θα πρέπει να καταλάβουν ότι είναι καλύτερες οι αριστερές πολιτικές,2023-07-12T09:47:30Z,"Την υποστήριξή της στο πρόσωπο του Ευκλείδη Τσακαλώτου για την προεδρία του ΣΥΡΙΖΑ – Προοδευτική Συμμαχία εξέφρασε ο Δημήτρης Βίτσας μιλώντας στην εκπομπή «Καλοκαίρι Μαζί» του ΑΝΤ1, επιχειρώντας παράλληλα να διατυπώσει την ιδεολογική πλατφόρμα την οποία θα πρέπει να ακολουθήσει η νέα ηγεσία του κόμματος. «Για να κερδίσεις το κέντρο και την πλειοψηφία, πρέπει να ασκήσεις μια αριστερή πολιτική» είπε χαρακτηριστικά και όταν ρωτήθηκε πώς είναι δυνατόν με αριστερές πολιτικές να κατακτήσει ο ΣΥΡΙΖΑ τον κεντρώο χώρο, ο πρώην υπουργός δήλωσε ότι πρέπει να …αλλάξει το Κέντρο και να καταλάβει ότι είναι καλύτερες οι αριστερές πολιτικές. Ο διάλογος είχε ως εξής: Δημοσιογράφος: Eσείς γιατί λέτε Τσακαλώτος; Γιατί είναι η καλύτερη επιλογή; Δ.Β.: Κοιτάξτε εγώ δεν λέω ότι όλοι οι άλλοι δεν είναι καλοί, απλά λέω ότι ο Ευκλείδης μου ταιριάζει εμένα περισσότερο. Και στις απόψεις και στην ιστορία, έχει μια ιστορία. Αλλά το σώμα των μελών του ΣΥΡΙΖΑ θα αποφασίσει. Δημοσ: Ναι αλλά και η κυρία Αχτσιόγλου και ο κ. Τσακαλώτος έχουν υπογράψει μνημόνια. Γιατί σας ταιριάζει καλύτερα; Άσε που ξυπνάνε και τα πάθη, 53 από τη μία, 6+6 από την άλλη. Δ.Β.: Δεν νομίζω ότι στηρίζεται μόνο στους 53 ο κ. Τσακαλώτος. Έχει μια ευρύτερη αναγνώριση, έκανε τη διαπραγμάτευση των μνημονίων, με τα καλά της και με τα κακά της. Εγώ ήθελα να μην υπογράψουμε… Δημοσ: Ναι αλλά είναι τρία πρόσωπα, η κυρία Αχτσιόγλου, ο κ. Παππάς, ο κ. Τσακαλώτος, που έχουν διατελέσει κορυφαίοι υπουργοί, υπό τον πρώην πρωθυπουργό Αλέξη Τσίπρα. Και το ερώτημά μας είναι ποια η διαφορά μεταξύ των τριών υποψηφίων; Το αφήγημα το έχετε βρει; Ανεξαρτήτως αν θα επιλέξετε να πάτε πιο αριστερά, πιο κέντρο; Έχετε καταλάβει ποια είναι η στόχευση; Τι πρέπει να κάνετε; Δ.Β.: Κοιτάξτε εγώ δεν πρόκειται να πω ποια είναι η διαφορά μεταξύ τους. Θα καταθέσει ο καθένας τη δική του πλατφόρμα. Εγώ μπορώ να πω την άποψή μου. Θεωρώ ότι για να κερδίσεις το Κέντρο και την πλειοψηφία, πρέπει να ασκήσεις μια αριστερή πολιτική. Αυτό ήταν που περίμενε από μας και περιμένει από μας και η ίδια η κοινωνία. Δημοσ: Ναι, αλλά θα σας πει τώρα ο Μακάριος Λαζαρίδης εμείς πήραμε το Κέντρο και πήραμε 41%. Πως είναι δυνατόν με αριστερή πολιτική να προσεγγίσεις το Κέντρο; Έχουμε το ΚΚΕ για πολιτική προς αριστερά. Δ.Β.: Κατά την άποψή μου η αριστερή πολιτική κερδίζει το Κέντρο. Ας κάνουν μια προσπάθεια και οι συνομιλητές μου να μου εξηγήσουν τι σημαίνει Κέντρο. Δηλαδή πραγματικά υπάρχει ένα μεγάλο ερώτημα. Εγώ λέω ότι αν ακολουθήσεις μια αριστερή πολιτική, στα βασικά ζητήματα της χώρας, θα είσαι κερδισμένος και εκλογικά, αλλά το βασικό είναι ότι θα είναι κερδισμένη η ίδια η κοινωνία. Δημοσ: Άρα δεν ακολουθήσατε ως τώρα αριστερή πολιτική, αφού δεν κερδίσατε το Κέντρο. Δ.Β.: Δεν ήταν κατά τη γνώμη μου καθαρό αυτό… Δημοσ: Δηλαδή λέτε ότι ο κόσμος σας ήθελε αριστερότερους και δεν πέρασε το αφήγημα.. Δ.Β.: Κοιτάξτε το Κέντρο αυτή τη στιγμή το έχει καταλάβει, με μια έννοια, η Νέα Δημοκρατία. Το Κέντρο μας αφορά ως ψηφοφόροι. Η μεγαλύτερη μάζα του κόσμου είναι στο Κέντρο. Αλλά έχει πολύ μεγάλη σημασία να δουν αυτοί οι άνθρωποι ότι οι προτάσεις που κάναμε και είναι αριστερές είναι προς το συμφέρον τους.",2023-07-12 09:47:30+00:00,2023,7,12,9
9,https://www.newsbeast.gr/,https://www.newsbeast.gr//politiki/arthro/9849660/i-efi-achtsioglou-anakoinonei-tin-ypopsifiotita-tis-gia-tin-igesia-tou-syriza,ΠΟΛΙΤΙΚΗ,"Έφη Αχτσιόγλου: Θέλουμε έναν ΣΥΡΙΖΑ αποτελεσματικό, σύγχρονο, μεθοδικό – Ολόκληρη η δήλωσή της",2023-07-12T09:30:00Z,"Η Έφη Αχτσιόγλου ανακοίνωσε σήμερα την υποψηφιότητά της για πρόεδρος του ΣΥΡΙΖΑ – Προοδευτική Συμμαχία στο περιστύλιο του Ωδείου Αθηνών. «Η υποψηφιότητά μου για τη θέση της προέδρου του ΣΥΡΙΖΑ δεν αφορά μόνο τον ΣΥΡΙΖΑ. Αφορά την Ελλάδα, αφορά την κοινωνία, την Αριστερά και τα κινήματα της νέας εποχής, την πάγια και κοινή μας επιδίωξη το κοινωνικό ζήτημα να βρεθεί στο επίκεντρο των συζητήσεων στην Ευρώπη», τόνισε, μεταξύ άλλων. Η κ. Αχτσιόγλου απηύθυνε κάλεσμα «να αποτιμήσουμε με ψυχραιμία τις αιτίες του αποτελέσματος να εργαστούμε αποτελεσματικά με επιμονή», αναφερόμενη στο εκλογικό αποτέλεσμα για τον ΣΥΡΙΖΑ, ενώ κάλεσε επίσης «να συγκροτήσουμε μια νέα κοινή ταυτότητα, να διαμορφώσουμε μια νέα πολιτική παράδοση». Ανακοίνωση υποψηφιότητας για την προεδρία του ΣΥΡΙΖΑ-ΠΣ. «Για μας δεν υπάρχει δίλημμα προς την Αριστερά ή προς το κέντρο. Εμείς είμαστε με τους πολλούς. Θέλουμε σήμερα να είμαστε η δύναμη της δημιουργικής αντιπολίτευσης ώστε να γίνουμε αύριο η ρεαλιστική διακυβέρνηση υπέρ των πολλών», συνέχισε. «Υπάρχουν δυνατότητες, πολλοί έχουνε απογοητευτεί όμως η προσδοκία είναι ζωντανή», τόνισε ακόμη η Έφη Αχτσιόγλου. Η βουλευτής του Β2 Δυτικού Τομέα Αθηνών και πρώην υπουργός του ΣΥΡΙΖΑ, η οποία φαντάζει ως το φαβορί για την προεδρία, προέρχεται από την εσωκομματική τάση «6 συν 6» (δηλαδή από στελέχη της γενιάς των 40αρηδων του ΣΥΡΙΖΑ), ενώ υποστηρίζεται επίσης τόσο από στελέχη της «Ομπρέλας» όσο και από την πτέρυγα των «προεδρικών», όσων δηλαδή βρίσκονταν κοντά στον Αλέξη Τσίπρα. Ολόκληρη η δήλωση της Έφης Αχτσιόγλου: «Σας ευχαριστώ που ήρθατε,Σας κάλεσα σήμερα εδώ για να ανακοινώσω την υποψηφιότητά μου για την ηγεσία του ΣΥΡΙΖΑ-ΠΣ.Βρισκόμαστε μπροστά σε στιγμές κρίσιμων αποφάσεων.Το αποτέλεσμα των διπλών εκλογών ανέθεσε στα χιλιάδες μέλη και φίλους του ΣΥΡΙΖΑ κρίσιμες αποφάσεις.Οφείλουμε να αποτιμήσουμε με ψυχραιμία, νηφαλιότητα και ειλικρίνεια τις αιτίες του αποτελέσματος.Οφείλουμε επίσης να εργαστούμε αποτελεσματικά, με επιμονή, για να δώσουμε εκ νέου την προοπτική ενός ισχυρού ΣΥΡΙΖΑ-ΠΣ.Η υποψηφιότητά μου, ωστόσο, για τη θέση της προέδρου του ΣΥΡΙΖΑ-ΠΣ και της αρχηγού της αξιωματικής αντιπολίτευσης, εκ των πραγμάτων δεν αφορά μόνο τον ΣΥΡΙΖΑ.Αφορά την Ελλάδα, αφορά την κοινωνία.Αφορά την Αριστερά και τα κινήματα της νέας εποχής, αφορά και κάθε δημοκράτη προοδευτικό πολίτη.Αφορά την πάγια και κοινή μας επιδίωξη το κοινωνικό ζήτημα να βρεθεί στο επίκεντρο των συζητήσεων στην Ευρώπη.Αφορά το όραμά μας για μια κοινωνία ισότητας, ανθρωπιάς και ελπίδας για να μην καθορίζονται οι ορίζοντες του καθενός και της καθεμιάς από τις κοινωνικές συνθήκες της γέννησής του.Αφορά το δικαίωμα στα κοινά αγαθά, το δικαίωμα στη μόρφωση και την εργασία σε συνθήκες αξιοπρέπειας.Αφορά τους νέους ανθρώπους, για να δημιουργούν και να πρωταγωνιστούν στην πατρίδα μας.Αφορά τις γυναίκες και το αυτονόητο δικαίωμά τους να ορίζουν οι ίδιες τη ζωή τους.Αφορά την ανάγκη για ένα νέο παραγωγικό μοντέλο που θα επενδύει στην έρευνα και την καινοτομία, θα υποστηρίζει την προσπάθεια του κάθε εργαζόμενου, ελεύθερου επαγγελματία, επιστήμονα, αγρότη και επιχειρηματία.Αφορά τις προκλήσεις που θέτει η κλιματική κρίση και τις δυνατότητες που γεννά ο στόχος της πράσινης μετάβασης και της ενεργειακής δικαιοσύνης.Αφορά τις δυνάμεις του πολιτισμού.Αφορά τους ανθρώπους που υψώνουν τείχος στη μισαλλοδοξία, στην ομοφοβία, στον ρατσισμό και την άκρα δεξιά.Για να κάνουμε, όμως, πράξη το όραμά μας για μια κοινωνία υψηλών προσδοκιών χρειαζόμαστε έναν νέο ΣΥΡΙΖΑ-ΠΣ.Έναν ΣΥΡΙΖΑ αποτελεσματικό, σύγχρονο, μεθοδικό, ικανό να ανταποκριθεί στις νέες προκλήσεις, που θα αναδεικνύει τη συλλογική προσπάθεια και θα αξιοποιεί τη συλλογική μας ευφυΐα.Στη διαδρομή αυτή δεν ξεκινάμε από το μηδέν. Έχουμε μαζί μας μία πολύτιμη συλλογική παρακαταθήκη. Δύο κορυφαίες στιγμές υπό την ηγεσία του Αλέξη Τσίπρα.Τότε που μέσα στην κρίση αναλάβαμε τη διακυβέρνηση, αναλάβαμε την ευθύνη να βγάλουμε τη χώρα από το τέλμα της χρεοκοπίας. Το πετύχαμε, όχι χωρίς παραλείψεις ή λάθη, αλλά στηρίζοντας τη μεγάλη πλειοψηφία των Ελλήνων και των Ελληνίδων.Τότε που πήραμε την απόφαση να διευρύνουμε τον ΣΥΡΙΖΑ και να τον μετατρέψουμε σε ένα μεγάλο μαζικό κόμμα.Ο ΣΥΡΙΖΑ-ΠΣ μέσα στη μακρά του πορεία έχει εξελιχθεί πολιτικά. Ξεκινώντας ως κόμμα της Ριζοσπαστικής Αριστεράς, επιλέξαμε να εκπροσωπήσουμε τους προοδευτικούς πολίτες που εμπνέονται από τις αξίες της κοινωνικής δικαιοσύνης, της συμπεριληπτικής ανάπτυξης και της δημοκρατίας.Κάναμε το πρώτο βήμα, τώρα όμως χρειάζονται πολλά περισσότερα.Βήματα που θα κάνουμε όλοι μαζί όχι με το άγχος της δικαίωσης των προσωπικών διαφορετικών μας διαδρομών ή εμπειριών, αλλά επιτυγχάνοντας μια νέα σύνθεση, ώστε να συγκροτήσουμε μια νέα κοινή ταυτότητα, ώστε να διαμορφώσουμε μια νέα πολιτική παράδοση.Οι αντίπαλοί μας κατασκευάζουν το δίλημμα «προς το κέντρο ή προς την αριστερά;». Δεν υπάρχει τέτοιο δίλημμα για εμάς. Ξέρουμε πολύ καλά με ποιους είμαστε.Είμαστε με τους πολλούς, είμαστε με το δίκιο.Αυτό που θέλουμε σήμερα είναι να είμαστε η δύναμη της δημιουργικής αντιπολίτευσης, έτσι όπως οι καιροί και οι νέες συνθήκες το απαιτούν.Ώστε να γίνουμε αύριο η ρεαλιστική και αποτελεσματική διακυβέρνηση υπέρ των πολλών.Κατανοώ τη δυσκολία, όμως υπάρχουν δυνατότητες.Ξέρω ότι πολλοί έχουν απογοητευτεί, όμως η προσδοκία είναι ζωντανή.Πιστεύω βαθιάότι αυτή τη διαδρομή αξίζει να την περπατήσουμε.Πιστεύω βαθιάότι μπορούμε!Σας ευχαριστώ» Δείτε φωτογραφίες από τον χώρο πριν τις ανακοινώσεις…",2023-07-12 09:30:00+00:00,2023,7,12,9
10,https://www.newsbeast.gr/,https://www.newsbeast.gr//politiki/arthro/9849763/pappas-prepei-na-anagnorisoume-oti-den-chreiazotan-i-yperforologisi-tis-mesaias-taxis-oso-imastan-kyvernisi,ΠΟΛΙΤΙΚΗ,Παππάς: Πρέπει να αναγνωρίσουμε ότι δεν χρειαζόταν η υπερφορολόγηση της μεσαίας τάξης όσο ήμασταν κυβέρνηση,2023-07-12T08:20:00Z,"«Πρέπει να αναγνωρίσουμε ότι πληγώσαμε τη μεσαία τάξη όσο ήμασταν κυβέρνηση. Και την πληγώσαμε σημαντικά. Συν τοις άλλοις, δεν αναγνωρίσαμε ότι τα 37 δισεκατομμύρια ευρώ που μαζέψαμε, ήταν ή άλλη όψη μιας υπερφορολόγησης. Θα έχουμε κάνει ένα τεράστιο σφάλμα αν δεν το αναγνωρίσουμε. Τα 37 δισεκατομμύρια ευρώ μαζεύονται με φόρους, δεν θα πάθαινε κανένας τίποτα εάν ήταν 30» τόνισε ο βουλευτής του ΣΥΡΙΖΑ – Προοδευτική Συμμαχία και πρώην υπουργός Νίκος Παππάς μιλώντας σήμερα στην πρωινή εκπομπή του OPEN με τον Δημήτρη Καμπουράκη και τον Παναγιώτη Στάθη. Αναφορικά με το ενδεχόμενο υποψηφιότητάς του για την ηγεσία του ΣΥΡΙΖΑ, ο κ. Παππάς παρέπεμψε στα όργανα του κόμματος. «Εδώ ήρθαμε να τα πούμε όλα, εκτός από αυτά που πρέπει να ειπωθούν στα όργανά μας. Είναι το ενδεδειγμένο, και αυτό σε ό,τι με αφορά θα πράξω. Η συζήτηση έχει ανοίξει, είμαστε κόμμα με δημοκρατικές διαδικασίες. Θεωρώ ότι η συλλογική μας λειτουργία έχει δώσει ένα βηματισμό σοβαρό, έχουμε λύσει τα θέματα της Κοινοβουλευτικής Ομάδας, είχαμε μια συγκροτημένη κοινοβουλευτική παρουσία. Και έχουμε κάθε δυνατότητα αυτή η διαδικασία να είναι μια διαδικασία που θα σηματοδοτήσει μια ανάκαμψη, θα βοηθήσει να έχουμε σοβαρή συμμετοχή στην εκλογή νέας ηγεσίας και θα δώσει το στίγμα για το που θέλουμε να πάμε» δήλωσε χαρακτηριστικά, αποφεύγοντας να απαντήσει ανοικτά για το εάν θα είναι τελικά και υποψήφιος για την προεδρία του κόμματος της αξιωματικής αντιπολίτευσης.",2023-07-12 08:20:00+00:00,2023,7,12,8
11,https://www.newsbeast.gr/,https://www.newsbeast.gr//politiki/arthro/9846962/oi-aoratoi-anthropoi-tou-k-mitsotaki-oi-epafes-tis-achtsioglou-kai-i-louis-vuitton-pou-chtypaei-kokkino-stin-ellada,,"Οι «αόρατοι άνθρωποι» του Κ. Μητσοτάκη, οι επαφές της Αχτσιόγλου και η Louis Vuitton που χτυπάει «κόκκινο» στην Ελλάδα",2023-07-12T04:43:57Z,"Προ ημερών ακούσαμε από τον πρωθυπουργό στο Κοινοβούλιο για τον πολυδιάστατο πολυδύναμο και εν τέλει ριζοσπαστικό εκσυγχρονισμό. Ο Κυριάκος Μητσοτάκης υιοθέτησε πλήρως το «αριστερό» παραδοσιακά αίτημα της αύξησης των μισθών, υποσχέθηκε μείωση ασφαλιστικών εισφορών, διατήρηση του πλήθους των ενισχύσεων στους ασθενέστερους, μίλησε για το δικαίωμα όλων και τη συμμετοχή των πάντων στο μερίδιο του παραγόμενου εθνικού πλούτου. «Δεν υπάρχουν αόρατοι άνθρωποι» είπε χαρακτηριστικά, προκειμένου να αρνηθεί παλαιές διαιρέσεις και αβάσιμους κοινωνικούς διαχωρισμούς. Η ώρα της Έφης Αχτσιόγλου είναι η σημερινή καθώς από το περιστύλιο του Ωδείου Αθηνών ξεκινάει ο αγώνας της για την διεκδίκηση της ηγεσίας του ΣΥΡΙΖΑ. Έμαθα ότι στο πλευρό της νεαρής πρώην υπουργού βρίσκονται πολλά στελέχη του ΣΥΡΙΖΑ, από όλες τις τάσεις του κόμματος που συσπειρώνονται γύρω της. Ιδιαίτερη όμως σημασία έχει η επιλογή από την υποψήφια να διαδεχτεί τον Αλέξη Τσίπρα, του χώρου όπου θα γίνει το event της επίσημης ανακοίνωσης της υποψηφιότητας που ανοίγει και τον χορό στην κούρσα διαδοχής μιας και είναι η πρώτη που ανακοινώνεται επίσημα. Και μιλάμε για το Ωδείο Αθηνών, ένα από τα πιο εμβληματικά έργα της περιόδου της Ρένας Δούρου στην Διοίκηση της Περιφέρειας Αττικής. Για να φθάσουμε στην τελική απόφαση της Έφης Αχτσιόγλου έγιναν επαφές πολλές και εκτός από την αριστερή τάση συναντήθηκε και με τον Ευάγγελο Αποστολάκη, τον Γιάννη Δραγασάκη, τον Γιάννη Ραγκούση, την Μαριλίζα Ξενογιανακοπούλου, και τον Νίκο Μπίστη, κα. Δηλαδή αρκετά από τα στελέχη που μέχρι πρότινος ήταν δίπλα στον Αλέξη Τσίπρα, τώρα εμφανίζονται να συντάσσονται μαζί της. Έμαθα επίσης ότι είναι πολύ πιθανό ο πρώην εκπρόσωπος Τύπου του ΣΥΡΙΖΑ Γαβριήλ Σακελλαρίδης να στηρίξει την υποψηφιότητα της Έφης Αχτσιόγλου για την ηγεσία του κόμματος. Ο πρώην στενός συνεργάτης του Αλέξη Τσίπρα, εμφανίστηκε, πριν από τις εκλογές του Ιουνίου, μετά από 8 χρόνια απουσίας από τα δρώμενα του ΣΥΡΙΖΑ και η παρέμβασή του προκάλεσε πολλές συζητήσεις στην Κουμουνδούρου, ενώ ακούστηκαν οι πρώτοι ψίθυροι πως εμφανίστηκε προκειμένου να πάρει θέση για την επόμενη ημέρα. Ο Ευκλείδης Τσακαλώτος θα ανακοινώσει την προσεχή Παρασκευή στο «Impact Hub Athens», στου Ψυρρή, έναν χώρο συνυφασμένο με την νεοφυή επιχειρηματικότητα και τη νέα γενιά επιχειρηματιών. Ο δε Νίκος Παππάς έχει επιλέξει το βήμα της Κεντρικής Επιτροπής, δείχνοντας ότι παραμένει κομματικός και σέβεται τις κομματικές διαδικασίες και τα όργανα. Και επειδή είπα για Κεντρική Επιτροπή, το ερχόμενο Σαββατοκύριακο (15-16/7), το θέμα του χρόνου διεξαγωγής των εκλογών θα συζητηθεί εκ νέου, αλλά το πιθανότερο είναι να τηρηθεί το αρχικό πλάνο και απλώς οι διαδικασίες να πάνε μια εβδομάδα πίσω και όχι δύο μήνες. Σύμφωνα με πληροφορίες αυτή ήταν και η «συμβουλή» του Τσίπρα στην Ράνια Σβίγγου, την γραμματέα του ΣΥΡΙΖΑ. Ο Αλέξης μπορεί να μην εμπλέκεται όμως θέλει οι εξελίξεις διαδοχής του να τρέξουν όσο το δυνατόν πιο γρήγορα. Κατά συνέπεια το διαρκές συνέδριο που θα προκηρύξει τη θέση του αρχηγού δεν θα γίνει στα τέλη Αυγούστου, αλλά στις αρχές Σεπτεμβρίου. Εκτός συγκλονιστικού απροόπτου στις 3 Σεπτέμβρη θα είναι η τελευταία αρχηγική -και αποθεωτική- εμφάνιση του Τσίπρα στα κομματικά δρώμενα του ΣΥΡΙΖΑ, σε μια ημέρα που ιδρύθηκε το ΠΑΣΟΚ! Σκιώδη κυβέρνηση ετοιμάζει ο Νίκος Ανδρουλάκης και δίνει έμφαση στα πρόσωπα στα οποία θα πέσει το βάρος να αναδείξουν το ΠΑΣΟΚ, ως αξιωματική αντιπολίτευση στη Βουλή. Στη θέση του γραμματέα της Κοινοβουλευτικής Ομάδας θα παραμείνει, εκτός συγκλονιστικού απρόοπτου η Ευαγγελία Λιακούλη. Ο Νίκος Ανδρουλάκης έχει ήδη ανακοινώσει και τις πρώτες παρεμβάσεις του ΠΑΣΟΚ στη Βουλή. Θα επαναφέρει τις έτοιμες νομοθετικές πρωτοβουλίες που αφορούν την προστασία της πρώτης κατοικίας, τη ρύθμιση για τους δανειολήπτες σε ελβετικό φράγκο, τους κανόνες διαφάνειας στη λειτουργία των funds και τις 120 δόσεις για χρέη σε εφορία και ασφαλιστικά ταμεία. Τελική διορία για να γκρεμίσουν τους ορόφους στο Coco-Mat Hotel στην οδό Φαλήρου στο Κουκάκι έως και το φθινόπωρο και τις 28 Σεπτεμβρίου, έχουν οι αδελφοί Παύλος και Μιχάλης Ευμορφίδης, λόγω του ότι κρύβει την θέα προς την Ακρόπολη. Όπως έχει αποφανθεί σχετικά το Τριμελές Συμβούλιο του ΣτΕ, το ξενοδοχείο έχει αυτή τη στιγμή ύψος 36,5 μέτρων αντί για 24 που θα έπρεπε να έχει κανονικά. Οι δύο τελευταίοι όροφοι του ξενοδοχείου θα πρέπει να γκρεμιστούν, ενώ το ανώτατο δικαστήριο ζητάει να γίνει ανάκληση της άδειας λειτουργίας του ξενοδοχείου από το υπουργείο Τουρισμού, έτσι ώστε οι ιδιοκτήτες της Coco-Mat αλλά και της ομώνυμης αλυσίδας ξενοδοχείων να υποχρεωθούν να κάνουν πράξη αυτό που μέχρι στιγμής έχουν αποφύγει. Δεν προχωράει όπως όλα δείχνουν η επένδυση που είχε προγραμματίσει ο Ιβάν Σαββίδης στη Σουρωτή. Ο επιχειρηματίας είχε δημιουργήσει ένα μεγαλόπνοο σχέδιο επενδύσεων ύψους 25 εκατομμυρίων ευρώ στη γνωστή εταιρεία εμφιάλωσης ανθρακούχου νερού που έχει αποκτήσει την πλειοψηφία και βρίσκεται στο ομώνυμο χωριό Σουρωτή στη Βόρεια Ελλάδα. Όμως η κωλυσιεργία που παρουσιάστηκε σε αρκετούς τομείς αλλά και το γεγονός ότι η επιχείρηση κινείται με χαμηλότερους από τους προβλεπόμενους ρυθμούς σε επίπεδο οικονομικών επιδόσεων, έκαναν τον επιχειρηματία να το ξανασκεφτεί. Τη στιγμή μάλιστα που ο ανταγωνισμός του όπως είναι η Δουμπιά των αδελφών Σαράντη (Όλυμπος, Τυράς, Ροδόπη), κινείται έντονα ανοδικά με αρκετές επενδύσεις σε διαφήμιση, εγκαταστάσεις και χτίσιμο της μάρκας στην αγορά. Ευθείες βολές εξαπέλυσε ο πρώην τραπεζίτης και πρόεδρος της Grant Thornton, Νίκος Καραμούζης, από το βήμα του συνεδρίου Fin Forum στο οποίο συμμετείχε. Ο ίδιος ανέφερε ότι στις οικογενειακές επιχειρήσεις στην Ελλάδα έχει δημιουργηθεί η εντύπωση ότι έχουν στα χέρια τους την Goldman Sachs και αποτιμούν την εταιρεία τους σαν να ήταν Goldman Sachs προκειμένου να την πουλήσουν εάν κάποιος επενδυτής τις προσεγγίζει. «Νομίζουν ότι είναι διαμάντι. Και κοιτάς τα νούμερα και δεν βγαίνουν. Απορώ οι τράπεζες πώς τις χρηματοδοτούν. Η πραγματικότητα απέχει πολύ απ’ αυτό που εμφανίζουν στα στοιχεία τους», είπε μεταξύ άλλων πολλών. Οι διάσημες τσάντες Louis Vuitton Ελλάς χτυπόυν «κόκκινο» σε πωλήσεις, οι οποίες το 2022 αυξήθηκαν κατά102% φτάνοντας στα 51,2 εκατ. ευρώ από 25,6 εκατ. ευρώ το 2021. Η δημοφιλία της μάρκας είναι τέτοια που δείχνει ότι η εταιρεία θα συνεχίσει να αναπτύσσεται ακόμα περισσότερο τα επόμενα χρόνια, σε συνδυασμό με τη σημαντική αύξηση τιμών που επήλθε σε πολλά από τα προϊόντα της την περσινή χρονιά. Φέτος μαθαίνω ότι θα είναι μία ακόμα χρονιά ρεκόρ, με ακόμα μεγαλύτερες πωλήσεις. Θα σας θυμίσω ότι εκτός από τη Βουκουρεστίου στο Κολωνάκι όπου η επιχείρηση έχει το κεντρικό της κατάστημα, διατηρεί και καταστήματα εποχικού χαρακτήρα στη Μύκονο, στα Τρία Πηγάδια στη χώρα του νησιού και στο Nammos Village στην Ψαρού. Εντυπωσιακό όμως είναι να δούμε και τα καθαρά κέρδη της μάρκας, τα οποία το 2022 ήταν 15,1 εκατομμύρια ευρώ από 6,8 εκατομμύρια ευρώ το 2021. Ακούω ότι τελευταία υπάρχει προβληματισμός στους οδηγούς ταξί και σκέφτονται κατά πόσο τους συμφέρει να συνεργάζονται με τις πλατφόρμες. Όπως αναφέρουν άνθρωποι της αγοράς, αγκάθι είναι η προμήθεια ανά διαδρομή. Λέγεται ότι το ποσό φτάνει σε κάποιες περιπτώσεις και το 15% του κομίστρου που εισπράττει ο οδηγός ταξί. Κι όταν ρώτησα τι κάνουν μετά την αποχώρησή τους; Η απάντηση που πήρα ήταν «στρέφονται ξανά στην παραδοσιακή μέθοδο συνεργασίας με τις εταιρείες ραδιοταξί». Θα πείτε ότι είναι κάπως περίεργο και ασυνήθιστο σε μία εποχή που η τεχνολογία κυριαρχεί σε όλους τους τομείς, οι οδηγοί ταξί να επιστρέφουν στις εταιρείες ραδιοταξί. Κάτι δε μου κολλάει…",2023-07-12 04:43:57+00:00,2023,7,12,4
12,https://www.newsbeast.gr/,https://www.newsbeast.gr//politiki/arthro/9848616/i-efi-achtsioglou-anoigei-tin-koursa-diadochis-tou-tsipra-stin-igesia-tou-syriza-ypopsifiotita-kai-apo-tsakaloto,ΠΟΛΙΤΙΚΗ,"Η Έφη Αχτσιόγλου ανοίγει την κούρσα διαδοχής του Τσίπρα στην ηγεσία του ΣΥΡΙΖΑ, υποψηφιότητα και από Τσακαλώτο",2023-07-12T03:43:50Z,"Η Έφη Αχτσιόγλου ανοίγει σήμερα τον χορό των υποψηφιοτήτων για την προεδρία του ΣΥΡΙΖΑ, προχωρώντας σε επίσημες ανακοινώσεις στις 12:30 το μεσημέρι της Τετάρτης. Η ανακοίνωση από την κ. Αχτσιόγλου αναμένεται να γίνει στο περιστύλιο του Ωδείου Αθηνών. Η βουλευτής του Β2 Δυτικού Τομέα Αθηνών και πρώην υπουργός του ΣΥΡΙΖΑ, η οποία φαντάζει ως το φαβορί για την προεδρία, προέρχεται από την εσωκομματική τάση «6 συν 6» (δηλαδή από στελέχη της γενιάς των 40αρηδων του ΣΥΡΙΖΑ), ενώ υποστηρίζεται επίσης τόσο από στελέχη της «Ομπρέλας» όσο και από την πτέρυγα των «προεδρικών», όσων δηλαδή βρίσκονταν κοντά στον Αλέξη Τσίπρα. Η ανακοίνωση της υποψηφιότητας της Έφης Αχτσιόγλου για την ηγεσία του ΣΥΡΙΖΑ – Προοδευτική Συμμαχία γίνεται ενόψει της κρίσιμης συνεδρίασης της Κεντρικής Επιτροπής που κόμματος της αξιωματικής αντιπολίτευσης που θα διεξαχθεί το Σαββατοκύριακο. Την ίδια ώρα, φαίνεται πως «κλείδωσε» και η υποψηφιότητα του Ευκλείδη Τσακαλώτου για την προεδρία του ΣΥΡΙΖΑ. Οι πληροφορίες αναφέρουν ότι ο πρώην υπουργός Οικονομικών θα κάνει σχετικές δηλώσεις κατά πάσα πιθανότητα την Παρασκευή έχοντας δίπλα του στελέχη από την αριστερόστροφη εσωκομματική τάση της Ομπρέλας της οποίας άλλωστε είναι και άτυπος επικεφαλής. Μεταξύ άλλων αναμένεται να είναι δίπλα του ο Γιώργος Σταθάκης, ο Χάρης Μαμουλάκης, ο Ανδρέας Ξανθός, η Ειρήνη Αγαθοπούλου και διάφοροι άλλοι. Σημειώνεται πως κλειστά χαρτιά κρατούν ο Νίκος Παππάς, η Ρένα Δούρου, ο Παύλος Πολάκης ενώ ο Διονύσης Τεμπονέρας, ο οποίος ήθελε να κατέβει ως υποψήφιος, αλλά με διαφορετική διαδικασία σε ό,τι αφορά τα χρονοδιαγράμματα, έκανε πίσω.",2023-07-12 03:43:50+00:00,2023,7,12,3
13,https://www.newsbeast.gr/,https://www.newsbeast.gr//politiki/arthro/9847803/anakoinonei-tin-ypopsifiotita-tou-gia-tin-proedria-kai-o-tsakalotos-fountonei-i-esokommatiki-machi-ston-syriza,ΠΟΛΙΤΙΚΗ,Ανακοινώνει την υποψηφιότητά του για την προεδρία και ο Τσακαλώτος – Φουντώνει η εσωκομματική μάχη στον ΣΥΡΙΖΑ,2023-07-11T17:57:48Z,"Μετά την Έφη Αχτσιόγλου, ο Ευκλείδης Τσακαλώτος θα είναι το δεύτερο πρόσωπο που θα ανακοινώσει υποψηφιότητα για την προεδρία του ΣΥΡΙΖΑ – Προοδευτική Συμμαχία. Σύμφωνα με πληροφορίες ο πρώην υπουργός Οικονομικών θα προβεί σε σχετικές δηλώσεις κατά πάσα πιθανότητα την Παρασκευή έχοντας δίπλα του στελέχη από την αριστερόστροφη εσωκομματική τάση της Ομπρέλας της οποίας άλλωστε είναι και άτυπος επικεφαλής. Μεταξύ άλλων αναμένεται να είναι δίπλα του ο Γιώργος Σταθάκης, ο Χάρης Μαμουλάκης, ο Ανδρέας Ξανθός, η Ειρήνη Αγαθοπούλου και διάφοροι άλλοι. Θυμίζουμε ότι νωρίτερα, στις 12:30 αύριο Τετάρτη, αναμένεται να ανακοινώσει την υποψηφιότητά της η κ. Αχτσιόγλου στο περιστύλιο του Ωδείου Αθηνών. Η πρώην υπουργός προέρχεται από την εσωκομματική τάση «6 συν 6» (δηλαδή από στελέχη της γενιάς των 40αρηδων του ΣΥΡΙΖΑ), ενώ υποστηρίζεται επίσης τόσο από στελέχη της «Ομπρέλας» όσο και από την πτέρυγα των «προεδρικών», όσων δηλαδή βρίσκονταν κοντά στον Αλέξη Τσίπρα. Πληροφορίες αναφέρουν πως δίπλα στην Έφη Αχτσιόγλου κατά τη διάρκεια της εκλογικής κούρσας για την ηγεσία του κόμματος της αξιωματικής αντιπολίτευσης θα βρίσκεται και ο κυβερνητικός εκπρόσωπος της πρώτης κυβέρνησης Τσίπρα, Γαβριήλ Σακελλαρίδης.",2023-07-11 17:57:48+00:00,2023,7,11,17
14,https://www.newsbeast.gr/,https://www.newsbeast.gr//politiki/arthro/9847134/stergios-kalpakis-oi-times-ton-eisitirion-paramenoun-sta-ypsi-i-kyvernisi-den-deichnei-voulisi-gia-drastikes-paremvaseis,ΠΟΛΙΤΙΚΗ,"Στέργιος Καλπάκης: Οι τιμές των εισιτηρίων παραμένουν στα ύψη, η κυβέρνηση δεν δείχνει βούληση για δραστικές παρεμβάσεις",2023-07-11T13:43:00Z,"«Βρισκόμαστε ήδη στην καρδιά του καλοκαιριού και μόλις τώρα η κυβέρνηση της ΝΔ θυμήθηκε να ασχοληθεί με τις απαγορευτικές τιμές των ακτοπλοϊκών εισιτηρίων», αναφέρει σε δήλωση του ο εκπρόσωπος Τύπου του ΣΥΡΙΖΑ ΠΣ, Στέργιος Καλπάκης. Προσθέτει ότι όμως η κυβέρνηση «δηλώνει “ενοχλημένη” και κάνει παραινέσεις, χωρίς να δείχνει την πολιτική βούληση να παρέμβει δραστικά και με σχέδιο. Καθώς την ώρα που οι τιμές των καυσίμων έχουν πέσει 45%, οι τιμές των εισιτηρίων παραμένουν στα ύψη». «Ελπίζουμε τουλάχιστον», σχολιάζει, «μετά την συνάντηση με τους ακτοπλόους, να μην μας πουν τα κυβερνητικά στελέχη ότι “αντάλλαζαν μπινελίκια” όπως με τους τραπεζίτες…».",2023-07-11 13:43:00+00:00,2023,7,11,13
15,https://www.newsbeast.gr/,https://www.newsbeast.gr//politiki/arthro/9846880/efi-achtsioglou-stis-1230-tis-tetartis-i-anakoinosi-tis-ypopsifiotitas-tis,ΠΟΛΙΤΙΚΗ,Έφη Αχτσιόγλου: Στις 12:30 της Τετάρτης η ανακοίνωση της υποψηφιότητάς της,2023-07-11T12:11:16Z,"Στις 12:30 το μεσημέρι της Τετάρτης, στο περιστύλιο του Ωδείου Αθηνών, η Έφη Αχτσιόγλου ανακοινώνει την υποψηφιότητά της για την προεδρία του ΣΥΡΙΖΑ.  Η ανακοίνωση της υποψηφιότητας της Έφης Αχτσιόγλου για την ηγεσία του ΣΥΡΙΖΑ – Προοδευτική Συμμαχία γίνεται ενόψει της κρίσιμης συνεδρίασης της Κεντρικής Επιτροπής που κόμματος της αξιωματικής αντιπολίτευσης που θα διεξαχθεί το Σαββατοκύριακο. Αυτή τη στιγμή η βουλευτής του Β2 Δυτικού Τομέα Αθηνών φαντάζει ως το φαβορί για την προεδρία και η ίδια φρόντισε κατά τη διάρκεια της συζήτησης στη Βουλή επί των προγραμματικών δηλώσεων της κυβέρνησης να κάνει ηγετική εμφάνιση. Προέβαινε συνεχώς σε ευθείες αναφορές στο πρόσωπο του πρωθυπουργού Κυριάκου Μητσοτάκη θέλοντας ταυτόχρονα να φανεί συναινετική στο εσωτερικό του κόμματός της. Την ίδια ώρα μένει να ξεκαθαριστεί ποιοι θα είναι αντίπαλοί της στην διεκδίκηση του θώκου, κάτι που θα φανεί και από τον χρόνο διεξαγωγής των εσωκομματικών εκλογών. Βάσει της συζήτησης που έγινε χθες στην Πολιτική Γραμματεία ο οδικός χάρτης των επόμενων κινήσεων προβλέπει διαρκές συνέδριο τέλη Αυγούστου με την υπάρχουσα σύνθεση και εκλογή προέδρου το χρονικό διάστημα 3 έως 10 Σεπτεμβρίου (ώστε στη ΔΕΘ το κόμμα να πάει στη συμπρωτεύουσα με νέο αρχηγό) και διεξαγωγή τακτικού συνεδρίου στα μέσα Νοεμβρίου. Το συγκεκριμένο χρονοδιάγραμμα πάντως για να ισχύσει θα πρέπει να επικυρωθεί και από την Κεντρική Επιτροπή που θα συνεδριάσει όπως προαναφέραμε το Σαββατοκύριακο. Άξιο μνείας είναι το γεγονός ότι ο Νίκος Παππάς, που θα κατέλθει κατά πάσα πιθανότητα και αυτός ως υποψήφιος εκπροσωπώντας την ομάδα των επονομαζόμενων «προεδρικών» (όσων δηλαδή βρίσκονταν κοντά στον Αλέξη Τσίπρα), πρότεινε οι εκλογές να γίνουν στις 24 Σεπτεμβρίου ο Α’ γύρος (δηλαδή μετά τη ΔΕΘ) και την 1η Οκτωβρίου (μια εβδομάδα πριν τις αυτοδιοικητικές εκλογές) ο Β’ γύρος μεταξύ των δύο πρώτων που θα έχουν αναδειχθεί στην ψηφοφορία. Την ίδια ώρα ο Χρήστος Σπίρτζης προτείνει οι εσωκομματικές εκλογές να διεξαχθούν τον Νοέμβριο, μετά δηλαδή τις αυτοδιοικητικές εκλογές, κάτι που δεν βρίσκει αντίθετο τον Παύλο Πολάκη που μπορεί επίσης να είναι υποψήφιος για την προεδρία. Οι πιθανότητες να εκλεγεί δεν είναι με το μέρος του, ωστόσο εάν κατέλθει να δοκιμάσει να μετρήσει τις δυνάμεις του και να έχει πλασαριστεί σε μια καλύτερη θέση στο κόμμα στην μετά-Τσίπρα εποχή. Από την πλευρά του ο Διονύσης Τεμπονέρας έχει καταθέσει στην Πολιτική Γραμματεία εδώ και μέρες πρόταση, ζητώντας έκτακτο συνέδριο και εκλογή προέδρου του ΣΥΡΙΖΑ, μετά τις αυτοδιοικητικές εκλογές του Οκτωβρίου. Ξεκαθαρίζει παράλληλα πως ο ίδιος δεν θα θέσει υποψηφιότητα, αν και υπήρχαν σενάρια που τον έφεραν να το καλοσκέφτεται.",2023-07-11 12:11:16+00:00,2023,7,11,12
16,https://www.newsbeast.gr/,https://www.newsbeast.gr//politiki/arthro/9846861/anoichti-stirixi-stin-efi-achtsioglou-gia-tin-proedria-tou-syriza-tha-ekfrasei-o-gavriil-sakellaridis,ΠΟΛΙΤΙΚΗ,Ανοιχτή στήριξη στην Έφη Αχτσιόγλου για την προεδρία του ΣΥΡΙΖΑ θα εκφράσει ο Γαβριήλ Σακελλαρίδης,2023-07-11T12:04:10Z,"Ανοιχτή στήριξη στην Έφη Αχτσιόγλου για την προεδρία του ΣΥΡΙΖΑ – Προοδευτική Συμμαχία αναμένεται να παράσχει σύμφωνα με πληροφορίες ο Γαβριήλ Σακελλαρίδης.  Μάλιστα εξαρχής όταν γνωστοποιήθηκε ότι αύριο Τετάρτη η βουλευτής του Β2 Δυτικού Τομέα Αθηνών και πρώην υπουργός θα ανακοινώσει σε ειδική εκδήλωση πως θα διεκδικήσει την ηγεσία της αξιωματικής αντιπολίτευσης, κυκλοφόρησε και το σενάριο ότι δίπλα της θα έχει και ένα πρόσωπο – έκπληξη. Δεν έχει ακόμη οριστικοποιηθεί εάν αυτό το πρόσωπο θα είναι ο κ. Σακελλαρίδης, ωστόσο υπάρχει μεγάλη πιθανότητα για κάτι τέτοιο. Θυμίσουμε ότι ο πάλαι ποτέ κυβερνητικός εκπρόσωπος της πρώτης κυβέρνησης Τσίπρα είχε απομακρυνθεί εδώ και χρόνια από τον δημόσιο λόγο και λίγο πριν τις βουλευτικές εκλογές της 25ης Ιουνίου είχε σπάσει τη σιωπή του γράφοντας μέσω του Facebook πως στηρίζει τον ΣΥΡΙΖΑ – Προοδευτική Συμμαχία, χωρίς να διεκδικεί ρόλο εντός του, και ότι βασικό ζητούμενο είναι η ενίσχυση της Αριστεράς «σε συνθήκες ασφυκτικής παντοδυναμίας της Νέας Δημοκρατίας».  Ο πάλαι ποτέ υφυπουργός είχε πάψει να είναι μέλος του κόμματος εδώ και οκτώ χρόνια. Στις 19 Νοεμβρίου 2015 είχε παραιτηθεί από το βουλευτικό αξίωμα κατόπιν απαίτησης του τότε πρωθυπουργού Αλέξη Τσίπρα, όταν δημοσιοποίησε την πρόθεσή του να μην παραστεί σε ονομαστική ψηφοφορία στη Βουλή που αφορούσε μημονιακές υποχρεώσεις.Τώρα φαίνεται πως επαναδραστηριοποιείται και μένουν να φανούν οι προθέσεις του.",2023-07-11 12:04:10+00:00,2023,7,11,12
17,https://www.newsbeast.gr/,https://www.newsbeast.gr//politiki/arthro/9846494/petros-pappas-gia-idrysi-mi-kerdoskopikon-panepistimion-min-echoume-ston-syriza-ypokritiki-stasi,ΠΟΛΙΤΙΚΗ,Πέτρος Παππάς για ίδρυση μη κερδοσκοπικών πανεπιστημίων: «Μην έχουμε στον ΣΥΡΙΖΑ υποκριτική στάση»,2023-07-11T11:00:00Z,"Ο Βουλευτής του ΣΥΡΙΖΑ, Πέτρος Παππάς, αναφέρθηκε στην αναθεώρηση του άρθρου 16 σε ραδιοφωνική συνέντευξη του στον ΣΚΑΪ. «Η επαναδιατύπωση του άρθρου 16, πρέπει να είναι τέτοια που να εξασφαλίζει την ποιότητα των δημόσιων πανεπιστημίων. Ο ΣΥΡΙΖΑ, επιδιώκει να εκφράσει, μεσαία, μικρομεσαία στρώματα. Η ίδρυση μη κερδοσκοπικών πανεπιστημίων, θα ανακουφίσει αυτά τα κοινωνικά στρώματα, από το βάρος των διδάκτρων που δίνουν σε χώρες των Βαλκανίων και ενδεχομένους θα μειώσει και την παραπαιδεία», σχολίασε ο Πέτρος Παππάς. Θα ξεκινήσουν τα τηλέφωνα από Κουμουνδούρου τώρα για διευκρινιστικές δηλώσεις.Πέτρος Παππάς βουλευτής ΣΥΡΙΖΑ Κιλκίς: Πρέπει να σταματήσουμε την υποκριτική στάση για την ίδρυση μη κρατικών πανεπιστημίων pic.twitter.com/e4QM3Qjc2S Ο κύριος Παππάς στη συνέχεια εξέφρασε την επιθυμία του να «ανοίξει» η συζήτηση στον ΣΥΡΙΖΑ για την ίδρυση των μη κερδοσκοπικών Πανεπιστημίων: «Πρέπει να σταματήσουμε να έχουμε αυτή την την υποκριτική στάση. Αυτό αποτελεί προσωπική μου άποψη, αλλά και μια ελπίδα».",2023-07-11 11:00:00+00:00,2023,7,11,11
18,https://www.newsbeast.gr/,https://www.newsbeast.gr//politiki/arthro/9846278/zachariadis-gia-ekloges-syriza-proedro-tha-eklepsoume-oute-vasilia-oute-igemona,ΠΟΛΙΤΙΚΗ,"Ζαχαριάδης για εκλογές ΣΥΡΙΖΑ: «Πρόεδρο θα εκλέψουμε, ούτε βασιλιά ούτε ηγεμόνα»",2023-07-11T09:35:00Z,"Μιλώντας στον ραδιοφωνικό σταθμό της Θεσσαλονίκης Status 107,7 ο Κώστας Ζαχαριάδης, μέλος της Πολιτικής Γραμματείας του ΣΥΡΙΖΑ, τοποθετήθηκε για την αλλαγή της ηγεσίας στο κόμμα. Παράλληλα, απέρριψε κάθε σενάριο δυαρχίας στην αρχηγία του ΣΥΡΙΖΑ. Ερωτηθείς εάν ο νέος ή η νέα αρχηγός της αξιωματικής αντιπολίτευσης, θα χρεωθεί μία ενδεχόμενη αποτυχία στις επερχόμενες αυτοδιοικητικές εκλογές, ο κ. Ζαχαριάδης τόνισε: «Σε κάθε περίπτωση νομίζω ότι είναι πολύ βιαστικό να κριθεί η νέα ηγεσία του ΣΥΡΙΖΑ από το αποτέλεσμα των αυτοδιοικητικών εκλογών. Πρώτος σταθμός θα είναι οι ευρωπαϊκές εκλογές στα τέλη Μαΐου του 2024, και κατά τη γνώμη μου, το σημείο το κρίσιμο είναι οι επόμενες εθνικές εκλογές, όποτε αυτές κι αν γίνουν. Και θέλω να πω κάτι, πρόεδρο θα εκλέξουμε στο κόμμα, ούτε βασιλιά, ούτε ηγεμόνα. Όλοι μαζί είμαστε και θα είμαστε στην ηγεσία και στην προμετωπίδα αυτού του κόμματος, και όλοι μας έχουμε τις ευθύνες μας μικρότερες ή μεγαλύτερες και για το πως φτάσαμε έως εδώ, αλλά και το πως θα βγούμε αυτό το τέλμα, και θα πάμε πολύ καλύτερα». Αναφορικά με τις τοποθετήσεις στελεχών του ΣΥΡΙΖΑ υπέρ ενός μοντέλου δυαρχίας στην ηγεσία του κόμματος, ο κ. Ζαχαριάδης υπογράμμισε: «Καταρχήν εγώ δεν συμφωνώ με σενάρια δυαρχίας, τριαρχίας κλπ. Θεωρώ ότι η ηγεσία που θα εκλέξουμε μαζί με τα συλλογικά όργανα του κόμματος, θα μπορούν να ορίζουν και να καθορίζουν τη δουλειά του κόμματος. Δεν χρειαζόμαστε ούτε πολλούς αρχηγούς, ούτε μεγάλη γραφειοκρατία. Υπάρχουν αυτά τα μοντέλα σε κάποια κόμματα, ιδίως των πρασίνων στην Ευρώπη κτλ. Εγώ νομίζω ότι πρέπει να εκλέξουμε μία ισχυρή ηγεσία, από τη νέα γενιά των στελεχών του κόμματος».",2023-07-11 09:35:00+00:00,2023,7,11,9
19,https://www.newsbeast.gr/,https://www.newsbeast.gr//politiki/arthro/9846196/avrio-anakoinonei-i-efi-achtsioglou-tin-ypopsifiotita-tis-gia-tin-igesia-tou-syriza,ΠΟΛΙΤΙΚΗ,Αύριο ανακοινώνει η Έφη Αχτσιόγλου την υποψηφιότητά της για την ηγεσία του ΣΥΡΙΖΑ,2023-07-11T09:25:36Z,"Αύριο, Τετάρτη αναμένεται η ανακοίνωση της υποψηφιότητας της Έφης Αχτσιόγλου για την ηγεσία του ΣΥΡΙΖΑ – Προοδευτική Συμμαχία, ενόψει της κρίσιμης συνεδρίασης της Κεντρικής Επιτροπής που κόμματος της αξιωματικής αντιπολίτευσης που θα διεξαχθεί το Σαββατοκύριακο. Αυτή τη στιγμή η βουλευτής του Β2 Δυτικού Τομέα Αθηνών φαντάζει ως το φαβορί για την προεδρία και η ίδια φρόντισε κατά τη διάρκεια της συζήτησης στη Βουλή επί των προγραμματικών δηλώσεων της κυβέρνησης να κάνει ηγετική εμφάνιση. Προέβαινε συνεχώς σε ευθείες αναφορές στο πρόσωπο του πρωθυπουργού Κυριάκου Μητσοτάκη θέλοντας ταυτόχρονα να φανεί συναινετική στο εσωτερικό του κόμματός της. Την ίδια ώρα μένει να ξεκαθαριστεί ποιοι θα είναι αντίπαλοί της στην διεκδίκηση του θώκου, κάτι που θα φανεί και από τον χρόνο διεξαγωγής των εσωκομματικών εκλογών. Βάσει της συζήτησης που έγινε χθες στην Πολιτική Γραμματεία ο οδικός χάρτης των επόμενων κινήσεων προβλέπει διαρκές συνέδριο τέλη Αυγούστου με την υπάρχουσα σύνθεση και εκλογή προέδρου το χρονικό διάστημα 3 έως 10 Σεπτεμβρίου (ώστε στη ΔΕΘ το κόμμα να πάει στη συμπρωτεύουσα με νέο αρχηγό) και διεξαγωγή τακτικού συνεδρίου στα μέσα Νοεμβρίου. Το συγκεκριμένο χρονοδιάγραμμα πάντως για να ισχύσει θα πρέπει να επικυρωθεί και από την Κεντρική Επιτροπή που θα συνεδριάσει όπως προαναφέραμε το Σαββατοκύριακο. Άξιο μνείας είναι το γεγονός ότι ο Νίκος Παππάς, που θα κατέλθει κατά πάσα πιθανότητα και αυτός ως υποψήφιος εκπροσωπώντας την ομάδα των επονομαζόμενων «προεδρικών» (όσων δηλαδή βρίσκονταν κοντά στον Αλέξη Τσίπρα), πρότεινε οι εκλογές να γίνουν στις 24 Σεπτεμβρίου ο Α’ γύρος (δηλαδή μετά τη ΔΕΘ) και την 1η Οκτωβρίου (μια εβδομάδα πριν τις αυτοδιοικητικές εκλογές) ο Β’ γύρος μεταξύ των δύο πρώτων που θα έχουν αναδειχθεί στην ψηφοφορία. Την ίδια ώρα ο Χρήστος Σπίρτζης προτείνει οι εσωκομματικές εκλογές να διεξαχθούν τον Νοέμβριο, μετά δηλαδή τις αυτοδιοικητικές εκλογές, κάτι που δεν βρίσκει αντίθετο τον Παύλο Πολάκη που μπορεί επίσης να είναι υποψήφιος για την προεδρία. Οι πιθανότητες να εκλεγεί δεν είναι με το μέρος του, ωστόσο εάν κατέλθει να δοκιμάσει να μετρήσει τις δυνάμεις του και να έχει πλασαριστεί σε μια καλύτερη θέση στο κόμμα στην μετά-Τσίπρα εποχή. Από την πλευρά του ο Διονύσης Τεμπονέρας έχει καταθέσει στην Πολιτική Γραμματεία εδώ και μέρες πρόταση, ζητώντας έκτακτο συνέδριο και εκλογή προέδρου του ΣΥΡΙΖΑ, μετά τις αυτοδιοικητικές εκλογές του Οκτωβρίου. Ξεκαθαρίζει παράλληλα πως ο ίδιος δεν θα θέσει υποψηφιότητα, αν και υπήρχαν σενάρια που τον έφεραν να το καλοσκέφτεται.",2023-07-11 09:25:36+00:00,2023,7,11,9
20,https://www.newsbeast.gr/,https://www.newsbeast.gr//politiki/arthro/9846079/epafes-syriza-me-kerameos-kai-livanio-gia-psifo-ellinon-tou-exoterikon,ΠΟΛΙΤΙΚΗ,Επαφές ΣΥΡΙΖΑ με Κεραμέως και Λιβάνιο για ψήφο Ελλήνων του εξωτερικού,2023-07-11T09:00:25Z,"Την πρόταση της κυβέρνησης για την ψήφο των Ελλήνων του εξωτερικού κατέθεσαν στον πρόεδρο της ΚΟ του ΣΥΡΙΖΑ-ΠΣ, Σωκράτη Φάμελλο, η υπουργός Εσωτερικών, Νίκη Κεραμέως και ο αναπληρωτής υπουργός, Θοδωρής Λιβάνιος, σε συνάντηση που είχαν σήμερα το πρωί. Όπως σχολίασαν σχετικά πηγές του ΣΥΡΙΖΑ, η πρόταση είναι «ακριβώς ίδια με το αρχικό νομοσχέδιο του Βορίδη που κατατέθηκε τον 4.2021 και δεν είχε υιοθετηθεί». Συγκεκριμένα, ανέφεραν πως «το θέμα της ψήφου των αποδήμων είναι σημαντικό» και επιβεβαίωσαν τη θέση του ΣΥΡΙΖΑ-ΠΣ υπέρ του να δοθεί «το δικαίωμα σε όσο το δυνατόν περισσότερους να ψηφίσουν», καθώς «εκ του αποτελέσματος η πρόταση που τελικά προκρίθηκε με τον νόμο 4648/2019 δεν είχε τα αναμενόμενα αποτελέσματα». «Αντίθετα, η αρχική πρόταση του ΣΥΡΙΖΑ που καταθέσαμε στη Βουλή το 2018 εξασφάλιζε και το εκλέγειν και το εκλέγεσθαι και ήταν σύμφωνη με καλές πρακτικές που εφαρμόζονται σε άλλες χώρες. Εξάλλου αυτή η πρόταση είχε κατατεθεί και από τον κ. Γεραπετρίτη το 2017 στην έκθεση της επιτροπής για τα δικαιώματα του ανθρώπου», σημείωσαν οι ίδιες πηγές, τονίζοντας πως «ένα τέτοιο σοβαρό θέμα απαιτεί χρόνο και χώρο διαλόγου για να γίνει με αποτελεσματικό τρόπο και πρέπει να συζητηθεί ουσιαστικά και διεξοδικά αν αναζητούμε πραγματικά συνθέσεις που είναι απαραίτητες σε ένα τέτοιο ζήτημα». «Τέλος, αφού ανοίγει αυτός ο διάλογος, από την πλευρά του ο ΣΥΡΙΖΑ υποστήριξε ότι πρέπει να ληφθεί μέριμνα και για τους εκλογείς εσωτερικού που δεν μπόρεσαν να ασκήσουν το δικαίωμα τους λόγω εργασίας τους σε διαφορετικό τόπο από τον τόπο κατοικίας τους κάτι που συνετέλεσε στο μεγάλο ποσοστό αποχής στις πρόσφατες εκλογές, θέμα για το οποίο ΣΥΡΙΖΑ-ΠΣ θα αναλάβει νομοθετική πρωτοβουλία», κατέληξαν οι εν λόγω πηγές.",2023-07-11 09:00:25+00:00,2023,7,11,9
21,https://www.newsbeast.gr/,https://www.newsbeast.gr//politiki/arthro/9841971/ti-syzitisan-gia-dyo-ores-chatzidakis-trapezites-i-omada-pou-estise-o-mitsotakis-kai-i-parapobi-tzanakopoulou,,"Τι συζήτησαν για δύο ώρες Χατζηδάκης – τραπεζίτες, η ομάδα που έστησε ο Μητσοτάκης και η παραπομπή Τζανακόπουλου",2023-07-11T04:01:00Z,"Επί δύο ώρες συζήτησαν χθες στο ίδιο τραπέζι ο Κωστής Χατζηδάκης και το επιτελείο του με την Ελληνική Ένωση Τραπεζών, όπου συζητήθηκαν όλα τα θέματα κοινού ενδιαφέροντος. Πηγές του υπουργείου Οικονομικών αναφέρουν ότι ως προς το ζήτημα του προγράμματος Ηρακλής και της αποεπένδυσης του ΤΧΣ (και επομένως του κράτους) από τις συστημικές τράπεζες οι δύο πλευρές εμφανίστηκαν να συμφωνούν. Να σας θυμίζω ότι το σχέδιο «Ηρακλής» αποτελεί μια προσπάθεια να μειώσουν οι τράπεζες τα κόκκινα δάνεια από τους ισολογισμούς τους. Ουσιαστικά οι τράπεζες μετατρέπουν τα κόκκινα δάνειά τους σε τίτλους, τους οποίους ένας ειδικός φορέας για το σκοπό αυτό πουλάει σε επενδυτές. Στο επίκεντρο όμως βρέθηκε και το θέμα της καταπολέμησης της φοροδιαφυγής και της συνεργασίας μεταξύ κυβέρνησης και τραπεζών, όπου συμφωνήθηκε να υπάρξει στενή συνεργασία για την προώθηση των POS. Συμφωνήθηκε επίσης η μελλοντική δυνατότητα στην καταβολή κοινωνικών επιδομάτων μέσω χρεωστικών καρτών. Ιδιαίτερη συζήτηση έγινε και για το χάσμα που επικρατεί μεταξύ χορηγήσεων – καταθέσεων, όπως σας είχε ενημερώσει και χθες μέσα από τη στήλη. Αυτό που συμφώνησε ο υπουργός και οι τραπεζίτες, ήταν να υπάρξει ενημέρωση εκ μέρους των τραπεζών σε σχέση με άλλα τραπεζικά προϊόντα, τα οποία διαθέτουν, πέραν των καταθέσεων ταμιευτηρίου, τα οποία έχουν πολύ μεγαλύτερες αποδόσεις για τους καταθέτες σε σύγκριση με τα υφιστάμενα επιτόκια. Μια ειδική ομάδα ετοιμάζεται με εντολή του Κυριάκου Μητσοτάκη ώστε να ετοιμάσει την Συνταγματική Αναθεώρηση, η οποία μπήκε στο τραπέζι με τις ομιλίες του πρωθυπουργού επί των προγραμματικών δηλώσεων. Στο επίκεντρο ήταν βέβαια η πολυσυζητημένη αναθεώρηση του άρθρου 16 για τα ιδιωτικά Πανεπιστήμια. Εκεί δίνει ο Κυριάκος Μητσοτάκης το μεγάλο βάρος και θα φανεί το επόμενο διάστημα πως θα κινηθεί η κυβέρνηση. Όπως έμαθα ο Μητσοτάκης πρότεινε στον πρώην αντιπρόεδρο της κυβέρνησης Παναγιώτη Πικραμμένο να προχωρήσει σε προτάσεις για την αναθεώρηση του Συντάγματος. Μαζί του θα εργαστεί και ο υπηρεσιακός υπουργός Δικαιοσύνης και καθηγητής της Νομικής, Φίλιππος Σπυρόπουλος, που χαίρει εκτίμησης στο Μέγαρο Μαξίμου. Σύμφωνα με το χρονοδιάγραμμα του Κυρ. Μητσοτάκης, οι Π. Πικραμμένος και Φιλ. Σπυρόπουλος θα παραδώσουν το πλαίσιο επί των διατάξεων προς αναθεώρηση στα μέσα του προσεχούς Δεκεμβρίου. Εκεί ρόλο θα έχει και ο υπουργός Επικρατείας, Μάκης Βορίδης. Να πάμε στο ΣΥΡΙΖΑ – ΠΣ για τον οποίο σας έλεγα χθες για το παρασκήνιο σχετικά με το χρόνο των εκλογών. Στην Κεντρική Επιτροπή, το ερχόμενο Σαββατοκύριακο (15-16/7), το θέμα θα συζητηθεί εκ νέου, αλλά το πιθανότερο είναι να τηρηθεί το αρχικό πλάνο και απλώς οι διαδικασίες να πάνε μια εβδομάδα πίσω και όχι δύο μήνες. Αυτό που έμαθα είναι ότι ο Αλέξης Τσίπρας διεμήνυσε ότι δεν πρέπει να φύγουν από το αρχικό χρονοδιάγραμμα γιατί υπάρχει κίνδυνος να εκφυλιστεί η διαδικασία. Τι σημαίνει αυτό; Οι εκλογές να γίνουν το πρώτο δεκαπενθήμερο του Σεπτεμβρίου και να μη μετατεθούν για μετά τις αυτοδιοικητικές εκλογές. Την ίδια ώρα, κυκλικές μετρήσεις που γίνονται, εμφανίζουν το ΣΥΡΙΖΑ με πτώση 3 με 4 μονάδων σε σχέση με το αποτέλεσμα του Ιουνίου. Λογικό δεν είναι; Ένα ακέφαλο κόμμα που δεν ξέρει ακόμη πώς θα πορευτεί την επόμενη μέρα. Εδώ με τον ηγέτη του, τον Αλέξη Τσίπρα, έχασε δυνάμεις. Με την Έφη Αχτσιόγλου, τον Διονύση Τεμπονέρα, τον Παύλο Πολάκη, το φυσιολογικό θα ήταν να διατηρήσει τα ίδια ποσοστά ή να χάσει κι άλλο; Και όσο καθυστερούν στην Κουμουνδούρου, τόσο πιο δύσκολο έργο θα έχει ο νέος πρόεδρος. Ή η νέα πρόεδρος. Τον Στέργιο Καλπάκη, πρώην αναπληρωτή εκπρόσωπο Τύπου του ΣΥΡΙΖΑ όρισε χθες η πολιτική γραμματεία του κόμματος για νέο μεταβατικό εκπρόσωπο τύπου μετά και από την παραίτηση της Πόπης Τσαπανίδου. Ρώτησα εάν αυτό σημαίνει κάτι και μου είπαν, «απολύτως τίποτα», καθώς ήταν μια αναμενόμενη εξέλιξη. Εξάλλου μιλάμε για μια μεταβατική επιλογή κάποιων εβδομάδων και όπως διευκρίνισαν κεντρικά στελέχη, δεν είναι κακή περίπτωση ο Στ. Καλπάκης που προέρχεται από τη ΔΗΜΑΡ. Σας έλεγα και για την αβεβαιότητα που υπάρχει στα ΜΜΕ του ΣΥΡΙΖΑ και χθες είχαμε την πρώτη απόλυση της δημοσιογράφου Ηλέκτρας Βισκαδουράκη που καλύπτει χρόνια την αυτοδιοίκηση για την εφημερίδα Αυγή. Την είδηση της απόλυσης έκανε γνωστή η ίδια μέσα από ανάρτηση της στο Facebook, σημειώνοντας πως πρόκειται για ημέρα πένθους. Την απολυμένη όμως στήριξε ο νέος πρόεδρος της Κεντρικής Ένωσης Δήμων Ελλάδας, Λάζαρος Κυρίζογλου που έγραψε θετικά σχόλια στο facebοοk με τη δημοσιογράφο να τον καλεί για να τον ευχαριστήσει. Και επειδή μιλάμε για αυτοδιοίκηση να σας πω ότι επιβεβαίωσα και από δεύτερη, διαφορετική, πηγή κάτι που είχε γραφτεί στη στήλη πριν πέντε ημέρες. Στη Θεσσαλονίκη, ο Κωνσταντίνος Ζέρβας θα πάρει το χρίσμα από τον Κυριάκο Μητσοτάκη, ο οποίος θέλει εκ νέου την εκλογή του νυν δημάρχου. Η πόλη έχει δήμαρχο. Λίαν συντόμως θα μάθουμε την τύχη του Δημήτρη Τζανακόπουλου για την πρόσφατη επίθεσή του στον Παναγιώτη Ρήγα. Και αυτό διότι ο Δ. Τζανακόπουλος παραπέμφθηκε με απόφαση της Πολιτικής Γραμματείας και με εντολή της γραμματέως Ράνιας Σβίγκου στην Επιτροπή Δεοντολογίας. Στο πειθαρχικό που προεδρεύει ο πασοκογενής Αντώνης Κοτσακάς. Στον Σταθμό Εμπορευματοκιβωτίων Πειραιά (PCT) βρέθηκε ένα από τα μεγαλύτερα πλοία κοντέινερ (megacontainer vessels) παγκοσμίως, στο παρθενικό του ταξίδι που φέρει την ονομασία OOCL Piraeus. Πραγματοποιήθηκε ειδική τελετή υποδοχής παρουσία κυβερνητικών αξιωματούχων, εκπροσώπων μέσων μαζικής ενημέρωσης καθώς και εκπροσώπων της εταιρείας Οriente Overseas Conteiner LIne Europe (OOCL), στην οποία ανήκει το πλοίο. Για να έχετε εικόνα η OOCL είναι θυγατρική εταιρεία του ομίλου Cosco Shipping. Με συνολικό μήκος 399,9 μέτρα και πλάτος 61,3 μέτρα, το OOCL Piraeus, κατασκευής 2023, έχει ονομαστική χωρητικότητα εμπορευματοκιβωτίων 24.188 TEU (TEU=μονάδα μέτρησης σε εμπορευματοκιβώτια μήκους 20 ποδιών το καθένα). Είναι ένα από τα μεγαλύτερα πλοία μεταφοράς εμπορευματοκιβωτίων στον κόσμο. Το νεότευκτο σκάφος ενσωματώνει την τελευταία λέξη της τεχνολογίας, και είναι εξοπλισμένο με προηγμένα έξυπνα συστήματα και αναβαθμισμένο πράσινο σχεδιασμό, που διασφαλίζει τη μείωση των εμπομπών ρύπων στο περιβάλλον. Κινήσεις επιστροφής στα πράγματα με την προσθήκη νέων μελών στο δυναμικό του κάνει ο «ταλαιπωρημένος» από τις διαδοχικές αποχωρήσεις μελών το προηγούμενο διάστημα, όμιλος ΕΛΟΜΑΣ, ο οποίος εκπροσωπεί τις μεγάλες και μεσαίες αλυσίδες σούπερ μάρκετ. Οι «νέοι» του ομίλου είναι η Ανατολή ΑΕ (Σούπερ μάρκετ Ναταλί) και Αραμπατζής ΑΕ που δραστηριοποιούνται στην Βόρεια Ελλάδα. Θυμίζουμε ότι 3 επιπλέον νέα μέλη έχουν ήδη εισέλθει στον όμιλο στις αρχές του 2023, η εταιρία Πίτσιας με έδρα την Κατερίνη, η εταιρία Κάντζας ΑΕ με έδρα τις Σέρρες και Μυλωνάκης με έδρα τα Χανιά. Να σας θυμίσω πάντως ότι ο Πίτσιας με τον ΕΛΟΜΑΣ είχαν βρεθεί πρόσφατα στα δικαστήρια, καθότι η γενική συνέλευση του δεύτερου είχε αποφασίσει αρχικά την αποβολή της Πίτσιας από τον όμιλο, με τον δεύτερο να αμφισβητεί τις ακολουθούμενες διαδικασίες. Η δικαστική δικαίωση του Πίτσια, ήταν και ο λόγος που τελικά έγινε αποδεκτός στον ΕΛΟΜΑΣ. Σε νέα επιχειρηματική κίνηση προχωράει όπως μαθαίνω ο Σάμπυ Μιωνής. Για να φρεσκάρω λίγο τη μνήμη σας, ο Μιωνής, ελληνοϊσραηλινός επιχειρηματίας, είχε προσκομίσει αποκαλυπτικά στοιχεία με την κατάθεση του στην προανακριτική επιτροπή της Βουλής για την υπόθεση Novartis αλλά και ηχητικό ντοκουμέντο που είχε καταθέσει λίγο πριν η προανακριτική ολοκληρώσει τις εργασίες της το 2021. Ο ίδιος είχε φέρει στο προσκήνιο στοιχεία που αφορούσαν υψηλόβαθμα στελέχη της κυβέρνησης ΣΥΡΙΖΑ για την υπόθεση, όντας ένας από τους βασικούς μάρτυρες. Πριν από λίγες ώρες πληροφορούμαι ότι προχώρησε στη σύσταση της εταιρείας, Notal Mονοπρόσωπη Α.Ε. αντικείμενο της οποίας είναι η διαχείριση και αγοραπωλησία ακινήτων. Τη νέα εποχή για το Πλαίσιο θα σκιαγραφήσουν όπως αναμένεται ο Γιώργος Γεράρδος, ιδρυτής της εταιρείας και ο γιος του Κώστας Γεράρδος, λίγους μόλις μήνες μετά την έξοδο από το Χρηματιστήριο Αθηνών. Σε συνάντηση που θα έχουν με δημοσιογράφους στις κεντρικές εγκαταστάσεις της εταιρείας στη Μαγούλα Αττικής την Τετάρτη, αναμένεται να δώσουν απαντήσεις και σχετικά με τις φήμες που ακούγονται έντονα στην αγορά τον τελευταίο καιρό, ότι έχουν δεχτεί προσεγγίσεις για εξαγορά. Φήμες που τροφοδοτήθηκαν μετά την έξοδο της εταιρείας από το Χρηματιστήριο, όπου από κάποιους θεωρήθηκε ένας πιθανός λόγος εξόδου. Ωστόσο είναι κάτι που δεν επιβεβαιώνεται επισήμως, θα έχει όμως ενδιαφέρον η τοποθέτηση των δύο επιχειρηματιών για το θέμα.",2023-07-11 04:01:00+00:00,2023,7,11,4
22,https://www.newsbeast.gr/,https://www.newsbeast.gr//politiki/arthro/9843820/stergios-kalpakis-aftos-einai-o-neos-ekprosopos-typou-tou-syriza-pou-tha-antikatastisei-tin-popi-tsapanidou,ΠΟΛΙΤΙΚΗ,Στέργιος Καλπάκης: Αυτός είναι ο νέος εκπρόσωπος Τύπου του ΣΥΡΙΖΑ που θα αντικαταστήσει την Πόπη Τσαπανίδου,2023-07-10T17:01:41Z,"Οριστικοποιήθηκε η επιλογή του Στέργιου Καλπάκη στη θέση του εκπροσώπου Τύπου του ΣΥΡΙΖΑ, κατά τη διάρκεια της συνεδρίασης της Πολιτικής Γραμματείας του κόμματος, σύμφωνα με όλες τις πληροφορίες.  Η πρόταση για τον Στέργιο Καλπάκη έγινε στην εισήγηση της συνεδρίασης, ενώ όσα στελέχη πήραν το λόγο συμρφώνησαν με την επιλογή και δεν υπήρξε άλλη πρόταση. Η σχετική ψηφοφορία θα γίνει στο τέλος της διαδικασίας.  Ο Στέργιος Καλπάκης, ο οποίος προέρχεται πολιτικά από τη ΔΗΜΑΡ, της οποίας υπήρξε γραμματεάς, έπειτα από εισήγηση του τότε προέδρου Θανάση Θεοχαρόπουλου, ήταν άλλωστε ήδη αναπληρωτής εκπρόσωπος Τύπου του κόμματος.  Μετά τις δεύτερες εκλογές και την αποστασιοποίηση της Πόπης Τσαπανίδου, ήταν αυτός που «έτρεχε» τα θέματα της επικαιρότητας.  Κατάγεται από τη Βέροια, είναι εκπαιδευτικός και έχει μεταπτυχιακό στις Επιστήμες της Αγωγής. Αποφοίτησε από την Παιδαγωγική Σχολή του Πανεπιστημίου Δυτικής Μακεδονίας το 2012, ενώ το 2016 ολοκλήρωσε τις μεταπτυχιακές του σπουδές στις Επιστήμες της Αγωγής, με ειδίκευση στις Ανθρωπιστικές Σπουδές και Νέες Τεχνολογίες.  Τα ερευνητικά του ενδιαφέροντα επικεντρώνονται στην εμπλοκή των Τεχνολογιών Πληροφορίας και Επικοινωνίας στη διδασκαλία της Ιστορίας, με δημοσιεύσεις επιστημονικών άρθρων σε διεθνή περιοδικά. Η πολιτική και κοινωνική του δράση αρχίζει από τα φοιτητικά του χρόνια όπου διετέλεσε πρόεδρος του Φοιτητικού Συλλόγου του Παιδαγωγικού Τμήματος Δημοτικής Εκπαίδευσης Φλώρινας, ενώ στη συνέχεια συμμετείχε ενεργά σε τοπικό επίπεδο σε αντιρατσιστικές πρωτοβουλίες και στις δράσεις υποστήριξης στις δομές φιλοξενίας προσφύγων του Δήμου Βέροιας. Συμμετείχε στην Δημοκρατική Αριστερά από την ίδρυσή της, ως μέλος της Νομαρχιακής Επιτροπής ΔΗΜΑΡ Ημαθίας. Τον Ιούνιο του 2015, στο 4ο Συνέδριο της ΔΗΜΑΡ, εκλέχθηκε μέλος της Κεντρικής Επιτροπής. Συμμετείχε στις διαδικασίες της Δημοκρατικής Συμπαράταξης και στη συνέχεια στα όργανα του Κινήματος Αλλαγής, απ’ όπου αποχώρησε τον Ιανουάριο του 2019. Έχει ενεργή κοινωνική δράση σε μια ευρεία σειρά ζητημάτων, όπως ο εκσυγχρονισμός της εκπαίδευσης, η διαγενεακή δικαιοσύνη, ο διαχωρισμός Κράτους – Εκκλησίας και η αντιμετώπιση της Χρυσής Αυγής.",2023-07-10 17:01:41+00:00,2023,7,10,17
23,https://www.newsbeast.gr/,https://www.newsbeast.gr//politiki/arthro/9842920/syriza-oligoria-georgiadi-schetika-me-tin-prostasia-ton-ergazomenon-apo-ton-kafsona,ΠΟΛΙΤΙΚΗ,ΣΥΡΙΖΑ: Ολιγωρία Γεωργιάδη σχετικά με την προστασία των εργαζομένων από τον καύσωνα,2023-07-10T11:28:00Z,"Για ολιγωρία του υπουργού Εργασίας, Άδωνι Γεωργιάδη, όσον αφορά στα μέτρα προστασίας των εργαζομένων «από τον καύσωνα», κάνει λόγο ο ΣΥΡΙΖΑ ΠΣ σε ανακοίνωσή του. «Πριν λίγες ημέρες, ένας ακόμη εργαζόμενος έχασε τη ζωή του εν ώρα εργασίας. Στα Ναυπηγεία Ελευσίνας, καρδιοπαθής, με συστάσεις να εργάζεται σε ελαφρές εργασίας, αφέθηκε να δουλεύει υπερωριακά, μεσημεριανές ώρες, κάτω από τον ήλιο», αναφέρει ο ΣΥΡΙΖΑ.  Σχολιάζει πως «το τραγικό αυτό γεγονός δεν απασχόλησε καν τον -λαλίστατο κατά τα άλλα- υπουργό Εργασίας κ. Γεωργιάδη, ο οποίος μόλις σήμερα εδέησε να συγκαλέσει σύσκεψη για τα μέτρα προστασίας από τον καύσωνα, ενώ οι ειδικοί προειδοποιούν εδώ και πολλές ημέρες». «Η ολιγωρία είναι χαρακτηριστική», προσθέτει. Το κόμμα της αξιωματικής αντιπολίτευσης σημειώνει ότι «έστω και τώρα, πρέπει να ληφθούν όλα τα αναγκαία μέτρα που εισηγούνται οι ειδικοί και προτείνουν τα συνδικάτα». Υπογραμμίζει ότι «αν, όμως, οι σχετικές συστάσεις δεν συνοδεύονται από εντατικούς ελέγχους και αυστηρά πρόστιμα σε όσους παραβιάζουν την εργασιακή νομοθεσία, τότε θα είναι κενό γράμμα και οι εργαζόμενοι θα συνεχίσουν να μένουν απροστάτευτοι».",2023-07-10 11:28:00+00:00,2023,7,10,11
24,https://www.newsbeast.gr/,https://www.newsbeast.gr//politiki/arthro/9842342/papadimoulis-den-borei-na-meinei-o-syriza-exi-mines-choris-proedro-apaiteitai-sovarotita,ΠΟΛΙΤΙΚΗ,"Παπαδημούλης: Δεν μπορεί να μείνει ο ΣΥΡΙΖΑ έξι μήνες χωρίς πρόεδρο, απαιτείται σοβαρότητα",2023-07-10T08:44:00Z,"Την άμεση ανάδειξη προέδρου στον ΣΥΡΙΖΑ, ζητά ο ευρωβουλευτής του κόμματος Δημήτρης Παπαδημούλης, με αναρτήσεις του στο Twitter, την ώρα που συζητείται έντονα το σενάριο να ζητηθεί στη σημερινή συνεδρίαση της Πολιτικής Γραμματείας, η αναβολή των διαδικασιών εκλογής νέου προέδρου, μέχρι τη διεξαγωγή του συνεδρίου. «Ο @syriza_gr μετά την οδυνηρή ήττα και την παραίτηση @atsipras, δεν μπορεί να μείνει για 6 μήνες χωρίς Πρόεδρο. Για να ασκήσουμε αποτελεσματικά τον ρόλο της Αξιωματικής Αντιπολίτευσης, απαιτείται σοβαρότητα κ ευθύνη. Να βάλουμε όλες κι όλοι το “εμείς” πάνω από τα διάφορα “εγώ”!», τονίζει αρχικά ο Δημήτρης Παπαδημούλης. Ο @syriza_gr μετά την οδυνηρή ήττα και την παραίτηση @atsipras , δεν μπορεί να μείνει για 6 μήνες χωρίς Πρόεδρο. Για να ασκήσουμε αποτελεσματικά τον ρόλο της Αξιωματικής Αντιπολίτευσης, απαιτείται σοβαρότητα κ ευθύνη. Να βάλουμε όλες κι όλοι το «εμείς» πάνω από τα διάφορα «εγώ»! Σε ένα δεύτερο μήνυμά του αναφέρει: «Να εφαρμοστεί το πλάνο που προτείνει με ευρύτατη πλειοψηφία η Πολ. Γραμματεία. Απόλυτη προτεραιότητα πρέπει να είναι η προετοιμασία για τις Αυτοδιοικητικές Εκλογές. Οι υποψήφιες-οι Πρόεδροι να καταθέσουν Υποψηφιότητα κ πρόταση και να δεσμευτούν για την στήριξη όποιας-ου εκλεγεί». Να εφαρμοστεί το πλάνο που προτείνει με ευρύτατη πλειοψηφία η Πολ. Γραμματεία. Απόλυτη προτεραιότητα πρέπει να είναι η προετοιμασία για τις Αυτοδιοικητικές Εκλογές. Οι υποψήφιες-οι Πρόεδροι να καταθέσουν Υποψηφιότητα κ πρόταση και να δεσμευτούν για την στήριξη όποιας-ου εκλεγεί. Σημειώνεται πως στις 15:30 θα συνεδριάσει η Πολιτική Γραμματεία του ΣΥΡΙΖΑ ΠΣ σύμφωνα με νεότερη ενημέρωση. Η συνεδρίαση επρόκειτο να ξεκινήσει στις 13:00, ωστόσο μετατέθηκε για τις 15:30.\ Τα μέλη της Κεντρικής Επιτροπής του κόμματος θα συζητήσουν το μείζον θέμα του νέου προέδρου του κόμματος, καθώς το κορυφαίο όργανο θα συνεδριάσει το ερχόμενο Σαββατοκύριακο 15 – 16 Ιουλίου. Αυτό σημαίνει ότι την τρέχουσα εβδομάδα θα γίνει μια πλειάδα από παρασκηνιακές διαβουλεύσεις μιας και σε έξι ημέρες θα πρέπει να έχουν «κλειδώσει» οι υποψηφιότητες.",2023-07-10 08:44:00+00:00,2023,7,10,8
25,https://www.newsbeast.gr/,https://www.newsbeast.gr//politiki/arthro/9841735/kouloglou-gia-tin-epomeni-imera-tou-syriza-tha-ithela-mia-gynaika-kai-enan-antra-stin-igesia,ΠΟΛΙΤΙΚΗ,Κούλογλου για την επόμενη ημέρα του ΣΥΡΙΖΑ: «Θα ήθελα μια γυναίκα και έναν άντρα στην ηγεσία»,2023-07-10T07:02:00Z,"Υπέρ του μοντέλου της διαρχίας στην ηγεσία του ΣΥΡΙΖΑ τάχθηκε ο ευρωβουλευτής του κόμματος, Στέλιος Κούλογλου. Μάλιστα τόνισε στον τηλεοπτικό σταθμό OPEN πως ο ΣΥΡΙΖΑ ήταν ένα κόμμα στις εκλογές «χωρίς καμιά στρατηγική, χωρίς καμιά τακτική». «Το βασικό κριτήριο επιλογής θα πρέπει να είναι η προϊστορία και οι ικανότητες κυβερνητικής διαχείρισης», τόνισε ο κύριος Κούλογλου αναφερόμενος στα στοιχεία του μελλοντικού προέδρου του ΣΥΡΙΖΑ. Μάλιστα, κατέθεσε και τη δική του πρόταση: «Είμαι υπέρ του μοντέλου της διαρχίας στον ΣΥΡΙΖΑ, ενός άντρα και μιας γυναίκας» και πρόσθεσε «πρέπει ο ΣΥΡΙΖΑ να μιλήσει για τα πραγματικά προβλήματα των μεσαίων στρωμάτων, με επεξεργασμένες προτάσεις».  «Ολα τα κόμματα της Αριστεράς έχουν απομακρυνθεί από τις ανάγκες του κόσμου», συμπλήρωσε, αναφερόμενος συνολικά στα κόμματα της Ευρωπαϊκής Αριστεράς. Ηταν απαραίτητη η αποχώρηση του Αλέξη Τσίπρα και για τον ίδιο και για τον ΣΥΡΙΖΑ. Ο ΣΥΡΙΖΑ πρέπει να φύγει από τον “μπαμπά” Τσίπρα και να γίνει ένα σύγχρονο ευρωπαϊκό κόμμα», τόνισε ακολούθως. Τέλος, για την πορεία του ΣΥΡΙΖΑ: «Το 2019 ο ΣΥΡΙΖΑ θα έπρεπε να ξαναφτιαχτεί από την αρχή και να γίνει ένα μεγάλο κόμμα της κεντροαριστεράς. Να απλωθεί στην κοινωνία, να αποκτήσει ρίζες, έτσι ώστε να αντιμετωπίσει τις πιθανές θύελλες. Αυτό που εξήγγειλε ο Τσίπρας το 2019 δεν έγινε ποτέ».",2023-07-10 07:02:00+00:00,2023,7,10,7
26,https://www.newsbeast.gr/,https://www.newsbeast.gr//politiki/arthro/9840162/megala-mageiremata-kai-senaria-anavolis-eklogon-sto-syriza-to-skliro-poker-sti-naftilia-me-aformi-tin-anek,,Μεγάλα μαγειρέματα και σενάρια αναβολής εκλογών στο ΣΥΡΙΖΑ – Το σκληρό πόκερ στη ναυτιλία με αφορμή την ΑΝΕΚ,2023-07-10T04:01:00Z,"Στο ίδιο τραπέζι με τους επικεφαλής των τραπεζών θα βρεθεί σήμερα στο μεσημέρι στις 16.00 ο νέος υπουργός Οικονομικών, Κωστής Χατζηδάκης. Στο πλαίσιο της συζήτησης αναμένεται να τεθούν θέματα όπως είναι το χάσμα που εμφανίζεται το τελευταίο διάστημα ανάμεσα στα επιτόκια χορηγήσεων και τις καταθέσεις, η αντιμετώπιση των κόκκινων δανείων και του ιδιωτικού χρέους, ενώ υπό διαμόρφωση βρίσκεται ένα κανονιστικό πλαίσιο για τους servicers που διαχειρίζονται τα κόκκινα δάνεια. Στόχος του συγκεκριμένου πλαισίου είναι να τεθούν επί χάρτου συγκεκριμένες κατευθύνσεις για τους servicers έτσι ώστε να ενημερώνουν κάθε οφειλέτη για το ύψος των οφειλών, τόκων και λοιπών υποχρεώσεων με στόχο την ενίσχυση του καθεστώτος διαφάνειας. Στο πλάνο της κυβέρνησης είναι και η αποεπένδυση από συμμετοχές που διατηρεί σε τράπεζες με τη μέθοδο του βιβλίου προσφορών όπου θα ανοίξει η πόρτα για πιθανούς επενδυτές να αποκτήσουν τα συγκεκριμένα ποσοστά. Σας είχα ενημερώσει πολύ νωρίς για το τι έχει στο μυαλό του ο Κυριάκος Μητσοτάκης σχετικά με την προσπάθειά του να εμφανιστεί ως ο εκφραστής του νέου πολιτικού κέντρου στην Ελλάδα, μια παραλλαγή α λα ελληνικά του Εμανουέλ Μακρόν. Η πρόθεσή του είναι εμφανής και υπό την ομπρέλα του δόγματος περί πολυδιάστατου εκσυγχρονισμού που είπε προ ημερών στο Κοινοβούλιο στην ομιλία του επί των προγραμματικών δηλώσεων της κυβέρνησης θέλει να έχει απέναντί του όχι την αριστερά και τις δυνάμεις της κεντροαριστεράς, αλλά την ακροδεξιά. Στο Κοινοβούλιο, όπου βρέθηκα επί τριήμερο, αυτό ήταν εμφανές στις συζητήσεις των βουλευτών της ΝΔ και των υπουργών. Και το έλεγαν με συγκεκριμένα παραδείγματα για το τι θέλει πραγματικά να πετύχει ο Κυρ. Μητσοτάκης που έχει αναθέσει ειδικό ρόλο στον Μάκη Βορίδη και το είδαμε καθαρά στο Κοινοβούλιο το απόγευμα του Σαββάτου. Ο υπουργός Επικρατείας θα είναι το πρόσωπο εκείνο που θα απαντά στην ακροδεξιά στο Κοινοβούλιο και μένει να φανεί τι αποτελέσματα θα υπάρξουν. Και επειδή σας έλεγα για τον Μάκη Βορίδη, πριν την ομιλία του τον άκουγα το πρωί σε ραδιοφωνικό σταθμό, όπου μεταξύ άλλων εξηγούσε γιατί δεν πέτυχε η ρύθμιση για την ψήφο των αποδήμων. Και μάλιστα έλεγε για τις ασφαλιστικές δικλείδες που έθεσε ο ΣΥΡΙΖΑ και δημιούργησαν πρόβλημα. Ήταν όμως ξεκάθαρος ότι θα υπάρξουν αλλαγές για να ψηφίσουν περισσότεροι. Και δεν άργησε να επιβεβαιωθεί καθώς το είπε αργότερα ο πρωθυπουργός στο κλείσιμο της τριήμερης διαδικασίας επί των προγραμματικών δηλώσεων και εντός των επόμενων ωρών έρχεται και σχετικό νομοσχέδιο στη Βουλή. Τι σημαίνει αυτό; Ο Μ. Βορίδης ξέρει και έχει ειδικό ρόλο. Μπορεί η Θεσσαλονίκη γενικά να είναι εκτός υπουργικού συμβουλίου; Δύσκολο διότι δημιουργούνται παρενέργειες και αυτές θέλει να προλάβει ο Κυριάκος Μητσοτάκης και έδωσε τα ηνία της Κοινοβουλευτικής Ομάδας στον Σταύρο Καλαφάτη. Ο βουλευτής Α’ Θεσσαλονίκης, περίπου δυο δεκαετίες και πρώην υπουργός θα είναι ο γραμματέας της Κ.Ο. για την επόμενη περίοδο και καλείται να διαχειριστεί μια πολύ σύνθετη κατάσταση. Να πάμε στην αξιωματική αντιπολίτευση που έχει μπροστά της μια κρίσιμη συνεδρίαση της Κεντρικής Επιτροπής το προσεχές Σαββατοκύριακο. Και αυτό διότι αυτή η συνεδρίαση θα είναι και το ορόσημο και αναμένεται να δούμε και τα πρόσωπα που θα διεκδικήσουν την ηγεσία στις αρχές Σεπτεμβρίου, εκτός και εάν; Τι σημαίνει το «εκτός και εάν»; Με βάση τα σημερινά δεδομένα, θα υπάρχουν αρκετές υποψηφιότητες, οπότε και ο πρώτος γύρος θα γίνει στις 3 Σεπτεμβρίου και ο δεύτερος μια εβδομάδα μετά ώστε ο νέος ή η νέα πρόεδρος να ανέβει στη ΔΕΘ και να κάνει την πρώτη εμφάνιση και ομιλία ως αρχηγός της αξιωματικής αντιπολίτευσης. Με βάση τις εκτιμήσεις των εμπειρότερων παραγόντων, πιθανότερο την Κυριακή να δούμε τελικά μόνο τρεις υποψηφιότητες. Πριν έχουμε όμως ημερομηνία εκλογών να σας αναφέρω τι έμαθα. Τις τελευταίες δυο ημέρες γίνεται συζήτηση μεταξύ των προεδρικών να αλλάξουν θέση και να μην συμφωνήσουν τελικά στην πρόταση για εκλογή προέδρου νωρίς, δηλαδή στις αρχές Σεπτεμβρίου, αλλά η διαδικασία να γίνει μετά τις αυτοδιοικητικές εκλογές. Αυτή να θυμίσω είναι η πρόταση του Διονύση Τεμπονέρα που εμφανίστηκε χθες με πολιτική πλατφόρμα, την οποία προωθούν και ορισμένοι πασοκογενείς, όπως Χάρης Τσιόκας και Αντώνης Κοτσακάς, και του Χρήστου Σπίρτζη. Άρα αυτά θα τα δούμε στην Κ.Ε. και μένει να φανεί τι θα πράξει η προεδρική ομάδα, αν και μια πρόγευση θα πάρουμε σήμερα στην συνεδρίαση της Πολιτικής Γραμματείας. Ο εργατολόγος και μέλος της Π.Γ. του ΣΥΡΙΖΑ, Διονύσης Τεμπονέρας παρενέβη και χθες με κείμενο στην ίδια γραμμή με αυτό που κατέθεσε πριν μια εβδομάδα στην Πολιτική Γραμματεία. Διαφωνεί με την πρόταση για εκλογή προέδρου τον προσεχή Σεπτέμβριο και διαρκές συνέδριο τον Αύγουστο. Προτείνει πρώτα να γίνει ένα νέο αντιπροσωπευτικό συνέδριο, τα μέλη του οποίου θα εκλέξουν νέα όργανα, νέα Κεντρική Επιτροπή, νέα Πολιτική Γραμματεία και νέο Πρόεδρο, με την προϋπόθεση να κατατεθούν ολοκληρωμένες ιδεολογικοπολιτικές πλατφόρμες, με τη συμβολή των μελών και των φορέων της κοινωνίας. Παράλληλα πρότεινε το συνέδριο να γίνει συντεταγμένα μετά τις αυτοδιοικητικές εκλογές, σε μια ανοιχτή, επίπονη και επίμονη διαδικασία, χωρίς βιαστικές επιλογές. Ο ίδιος προ ημερών δήλωσε προκαταβολικά παρών σε όλες τις διεργασίες, μόνο εφόσον συντελέσουν στη δημιουργία ενός νέου πολιτικού υποκειμένου, που θα συμβαδίζει με τις θέσεις και τις αρχές που ανέφερε, τελικά απέσυρε(;) το ενδιαφέρον του με αιχμές και διαφωνίες σχετικά με τον οδικό χάρτη και εκλογή αρχηγού πριν από τις αυτοδιοικητικές εκλογές. Άλλοι λένε πως το ξανασκέφτεται και δεν αποκλείεται να τον ξαναδούμε στο παιχνίδι ως υποψήφιο τμήματος των προεδρικών. Στο καφενείο της Βουλής το περασμένο Σάββατο είχε ένα ενδιαφέρον πηγαδάκι: Έφη Αχτσιόγλου, Νάσος Ηλιόπουλος και Αλέξης Χαρίτσης που συζητούσαν και τα εσωκομματικά του ΣΥΡΙΖΑ. Η Αχτσιόγλου στηρίζεται από την Ομπρέλα, την αριστερή τάση του ΣΥΡΙΖΑ. Αυτό προκρίθηκε στα μέσα της εβδομάδας σε διαδικτυακή σύναξη, αν και υπήρξε πίεση προς τον Ευκλείδη Τσακαλώτο να βγει και αυτός μπροστά. Θα γίνει; Ναι αλλά ως τακτική κίνηση για να εμφανιστεί η Έφη Αχτσιόγλου ως ένα πρόσωπο που μιλάει ευρύτερα, έξω και πέρα από τάσεις ώστε να εμφανιστεί ως υπερτασική και στο δεύτερο γύρο να στηριχθεί ανοικτά και από τον Τσακαλώτο και από σειρά κορυφαίων παραγόντων. Σε αυτό το παζλ η άλλη ενδιαφέρουσα περίπτωση είναι της Ρένας Δούρου που κατέθεσε και αυτή στο δημόσιο διάλογο, πολιτική πλατφόρμα. Θέτει ουσιαστικά ζητήματα που ξεφεύγουν από το πλαίσιο της ονοματολογίας. Βάζει το μείζον ζήτημα της πλατφόρμας που ενδιαφέρει το μεγάλο κομμάτι των μελών και στελεχών του ΣΥΡΙΖΑ και αφορά την πορεία του κόμματος από εδώ και πέρα τον προσανατολισμό του. Στην εξίσωση των υποψηφιοτήτων υπάρχει και ο παράγοντας Νικόλας Φαραντούρης που φαίνεται να δηλώνει σε συνομιλητές του, ότι είναι στη διάθεση του κόμματος προκειμένου να εξασφαλιστεί η ενότητα. Το όνομα του καθηγητή, κατόχου της Ευρωπαϊκής Έδρας Jean Monnet στο Δίκαιο και τις Πολιτικές της ΕΕ και Διευθυντή των Μεταπτυχιακών στην Ενέργεια στο Πανεπιστήμιο Πειραιώς, έχει επίσης ακουστεί ανάμεσα στα πρόσωπα που βολιδοσκοπούνται για την επόμενη μέρα. Επέλεξε να κατέβει υποψήφιος στη μονοεδρική της Κεφαλονιάς, όπου κατέγραψε ένα από τα καλύτερα ποσοστά του ΣΥΡΙΖΑ – ΠΣ πανελλαδικά, παρότι εν τέλη δεν εξελέγη. Δεν ανήκει σε κάποια εσωκομματική τάση, υποστηρίζει τη διεύρυνση σε όλο το φάσμα του δημοκρατικού – προοδευτικού τόξου, ενώ τυγχάνει ευρείας αποδοχής λόγω του μετριοπαθούς και τεχνοκρατικού προφίλ του. Σκληρό πόκερ παίζεται τον τελευταίο καιρό στον τομέα της επιβατηγού ναυτιλίας. Κι αυτό γιατί ο Μάριος Ηλιόπουλος, εφοπλιστής και επικεφαλής της Seajets, παίζει όλα του τα χαρτιά στην προσεχή συνεδρίαση της Επιτροπής Ανταγωνισμού αυτή την Τετάρτη, η οποία θα κρίνει τη συγχώνευση της Attica Group που έχει τα Blue Star Ferries με την ΑΝΕΚ. Ο ιδιαίτερα κινητικός Ηλιόπουλος είχε προσπαθήσει στις αρχές τις χρονιάς, να μπλοκάρει την μεταβίβαση της Attica Group στη Strix, εταιρεία συμφερόντων της Τράπεζας Πειραιώς. Ωστόσο δεν τα είχε καταφέρει. Πρόσφατη κίνηση του Ηλιόπουλου ήταν να επιδιώξει να εξαγοράσει την ΑΝΕΚ, καταθέτοντας πρόταση σε κάποιους εκ των μετόχων της, ήτοι την Τράπεζα Πειραιώς, την Alpha Bank, την Attica Bank και την Cross Ocean, η οποία έχει αγοράσει τα δάνεια που είχε η Εθνική Τράπεζα στην ΑΝΕΚ. Αυτό που προσπαθεί τώρα ο Ηλιόπουλος, είναι η απόφαση της Επιτροπής Ανταγωνισμού την Τετάρτη να κρίνει ότι η συγχώνευση της ANEK με την Attica Group, είναι εξαγορά και όχι κίνηση εξυγίανσης της πρώτης. Κάτι που σημαίνει ότι εάν η Επιτροπή κρίνει πως πρόκειται για εξαγορά, τότε θα επιβάλλει συγκεκριμένες δεσμεύσεις όπως μείωση δρομολογίων σε συγκεκριμένες γραμμές ή και κατάργηση γραμμών, κάτι που επιθυμεί να συμβεί ο εφοπλιστής. Με άνοδο πάνω από 45% έχει κινηθεί το τελευταίο τρίμηνο η μετοχή της Aegean. Μάλιστα η πρόσφατη πρόβλεψη της χρηματιστηριακής, Eurobank Equities, εκτιμά ότι η μετοχή της αεροπορικής εταιρείας θα φτάσει στα 13,9 ευρώ από τα 9 ευρώ που είχε στο τελευταίο της report, με προοπτική απόδοσης 24,2%, ενώ τις τελευταίες ημέρες κινείται σταθερά πάνω από τα 11 ευρώ. Η ολική επαναφορά από πλευράς κίνησης στη μετά πανδημία εποχή έχει φέρει το «άλμα», ενώ η αποτίμηση της εταιρείας ξεπερνάει πλέον το 1 δισεκατομμύριο ευρώ, γεγονός που την καθιστά την 20η εταιρεία της οποίας η χρηματιστηριακή αξία ξεπερνάει το συγκεκριμένο νούμερο. Η αποτίμηση είναι στο 1,003 δισ. ευρώ, κατατάσσοντας την ελληνική εταιρεία όχι μόνο μία ισχυρή επιχειρηματική οντότητα, αλλά και έναν από τους πρωταγωνιστές της ευρωπαϊκής αγοράς αερομεταφορών. Παρά το δεδηλωμένο ενδιαφέρον της HIG να αποκτήσει το λιμάνι της Θεσσαλονίκης πλευρές κοντά στον όμιλο Σαββίδη διαμηνύουν με κάθε ευκαιρία ότι ο ομογενής επιχειρηματίας δεν προτίθεται να φύγει από το λιμάνι της συμπρωτεύουσας. Πολλές ήταν κατά καιρούς και οι φήμες που τον ήθελαν να πουλάει και άλλες επιχειρηματικές δραστηριότητες που έχει στην Ελλάδα, όπως είναι για παράδειγμα ο τηλεοπτικός σταθμός Open, όπου είχε ακουστεί έντονα για μία περίοδο ότι θα το αγοράσει η BC Partners του Νίκου Σταθόπουλου προκειμένου να ενισχύσει την παρουσία του το fund στην τηλεοπτική αγορά, όπου σας θυμίζω ότι έχει ήδη εξαγοράσει τη Nova, συγχωνεύοντάς την σε μία εταιρεία με τη Wind. Ωστόσο μέχρι στιγμής τίποτα δεν επιβεβαιώνεται. Τουλάχιστον επισήμως. Συνάντηση γνωριμίας θα έχει σήμερα το βράδυ ο νέος υπουργός Αγροτικής Ανάπτυξης, Λευτέρης Αυγενάκης, με τους ανθρώπους που διαχειρίζονται το ρεπορτάζ του υπουργείου Αγροτικής Ανάπτυξης. Μαθαίνω ότι ο νέος υπουργός θέλει να «χτίσει» τις σχέσεις του με τους δημοσιογράφους που καλύπτουν τον συγκεκριμένο τομέα, δημιουργώντας μία αμφίδρομα καλή σχέση από την αρχή. Το ραντεβού των δύο πλευρών έχει δοθεί στον Ιστιοπλοϊκό Όμιλο του Πειραιά, όπου μεταξύ τυρού και αχλαδιού, αναμένεται να μπουν και αρκετά πράγματα της επικαιρότητας στο τραπέζι. Ο αγροτικός τομέας άλλωστε μόνο απλή υπόθεση δεν αποτελεί καθώς απαιτούνται επιδέξιοι χειρισμοί και ισορροπίες. Στο επίκεντρο της αγροτικής πολιτικής και του νέου υπουργού θα σας θυμίσω ότι βρίσκεται το Στρατηγικό Σχέδιο Κοινής Αγροτικής Πολιτικής 2023-2027, από το οποίο αναμένεται ότι θα προέλθουν δράσεις και παρεμβάσεις συνολικού ύψους 19,3 δισεκατομμυρίων ευρώ προς ενίσχυση αγροτών και αγροτικών περιοχών.",2023-07-10 04:01:00+00:00,2023,7,10,4
27,https://www.newsbeast.gr/,https://www.newsbeast.gr//politiki/arthro/9841031/skepseis-akomi-kai-gia-nea-anavoli-tis-eklogis-proedrou-ston-syriza,ΠΟΛΙΤΙΚΗ,Σκέψεις ακόμη και για νέα αναβολή της εκλογής προέδρου στον ΣΥΡΙΖΑ,2023-07-10T03:34:00Z,"Την εξαιρετικά δύσκολη εξίσωση της αναζήτησης νέου προέδρου του ΣΥΡΙΖΑ – Προοδευτική Συμμαχία θα κληθούν να λύσουν τα μέλη της Κεντρικής Επιτροπής του κόμματος καθώς το κορυφαίο όργανο θα συνεδριάσει το ερχόμενο Σαββατοκύριακο 15 – 16 Ιουλίου. Αυτό σημαίνει ότι την τρέχουσα εβδομάδα θα γίνει μια πλειάδα από παρασκηνιακές διαβουλεύσεις μιας και σε έξι ημέρες θα πρέπει να έχουν «κλειδώσει» οι υποψηφιότητες. Φαβορί έως τώρα εξακολουθεί να παραμένει η Έφη Αχτσιόγλου ενώ άξιο μνείας είναι το γεγονός πως η εσωκομματική τάξη της «Ομπρέλας» φαίνεται πως ήταν η πιο έτοιμη απ’ όλες όσον αφορά τις εξελίξεις μετά τη δήλωση παραίτησης του τέως πρωθυπουργού από την ηγεσία του ΣΥΡΙΖΑ. Ο άτυπος επικεφαλής της τάσης, Ευκλείδης Τσακαλώτος ήταν αποφασισμένος να κατέβει απέναντι στον Αλέξη Τσίπρα όταν θα ερχόταν εκείνη η ώρα. Τώρα όμως που ο κ. Τσίπρας έχει αποσυρθεί, κάνει δεύτερες σκέψεις αναφορικά με το εάν θα κατέβει ή όχι απέναντι στην Αχτσιόγλου. Σύμφωνα με πληροφορίες, υπάρχει το ενδεχόμενο να μην κατέβει υποψήφιος, προκειμένου ν’ αφήσει ανοικτό τον δρόμο για τη βουλευτή του Β2’ Δυτικού Τομέα Αθηνών. Άλλωστε και η ίδια προέρχεται από την εσωκομματική κίνηση των επονομαζόμενων «53+» (στην οποία ανήκει παράλληλα ο κ. Τσακαλώτος) που εκφράζει την πιο αριστερή συνιστώσα του κόμματος της αξιωματικής αντιπολίτευσης. Η κ. Αχτσιόγλου πάντως θα έχει δίπλα της και τον Αλέξη Χαρίτση που επίσης ακουγόταν ότι θα έθετε υποψηφιότητα αλλά τελικά έκανε ένα βήμα πίσω. Ο Μεσσήνιος πολιτικός είναι από τα πρόσωπα που διατηρούν καλές επαφές με όλες τις τάσεις και αποπνέει σεβασμό εντός της Κουμουνδούρου. Όσον αφορά τους επονομαζόμενους «προεδρικούς», αυτούς δηλαδή που βρίσκονταν κοντά στον Αλέξη Τσίπρα, οι διαβουλεύσεις συνεχίζονται. Ωστόσο οι τελευταίες πληροφορίες φέρουν τον πρώην υπουργό Νίκο Παππά να βρίσκεται κοντά στο να θέσει υποψηφιότητα. Πρόκειται για πρόσωπο που γνωρίζει τον απερχόμενο πρόεδρο από τα φοιτητικά τους χρόνια και έχει ερείσματα στο εσωτερικό της Κίνησης Μελών. Θα πρέπει επίσης να έχουμε κατά νου πως συζητείται έντονα το σενάριο να ζητηθεί από τον κ. Παππά, τον Χρήστο Σπίρτζη και μια σειρά άλλων στελεχών της Κίνησης Μελών στη σημερινή συνεδρίαση της Πολιτικής Γραμματείας, η αναβολή των διαδικασιών εκλογής νέου προέδρου, μέχρι τη διεξαγωγή του συνεδρίου. Οι εσωκομματικές κάλπες δηλαδή να μετατεθούν για τον Νοέμβριο ή τον Δεκέμβριο, δηλαδή μετά τις εκλογές της Τοπικής Αυτοδιοίκησης που θα πραγματοποιηθούν στις 8 Οκτωβρίου. Μια τέτοια πρόταση όμως αναμένεται να ανάψει «φωτιές» στην Κεντρική Επιτροπή καθώς τα στελέχη της «Ομπρέλας» δεν συζητούν κάτι τέτοιο. Αυτό που επιθυμούν είναι ο νέος πρόεδρος να έχει εκλεγεί αρχές Σεπτεμβρίου.",2023-07-10 03:34:00+00:00,2023,7,10,3
28,https://www.newsbeast.gr/,https://www.newsbeast.gr//politiki/arthro/9840210/adynatoun-n-apofasisoun-ston-syriza-poious-tha-stirixoun-stis-aftodioikitikes-ekloges,ΠΟΛΙΤΙΚΗ,Αδυνατούν ν’ αποφασίσουν στον ΣΥΡΙΖΑ ποιους θα στηρίξουν στις αυτοδιοικητικές εκλογές,2023-07-09T13:41:00Z,"Τελειωμό δεν έχουν τα προβλήματα που καλείται να επιλύσει άμεσα η Κουμουνδούρου, καθώς πριν ακόμη αναδείξει νέο αρχηγό, θα πρέπει να έχει καταλήξει στα πρόσωπα που θα κατέλθουν ως υποψήφιοι δήμαρχοι και περιφερειάρχες στις αυτοδιοικητικές εκλογές της 8ης Οκτωβρίου. Ο χρόνος πιέζει ασφυκτικά καθώς οι υποψηφιότητες θα πρέπει να έχουν κατατεθεί έως τις 31 Αυγούστου. Αυτό σημαίνει πως δεν θα έχουν την έγκριση του νέου προέδρου του ΣΥΡΙΖΑ – Προοδευτική Συμμαχία, καθώς αυτός θα αναδειχθεί μια από τις πρώτες Κυριακές του Σεπτεμβρίου, κατά πάσα πιθανότητα στις 10 του μηνός. Από την άλλη πλευρά το γεγονός αυτό απαλλάσσει τον νέο αρχηγό της αξιωματικής αντιπολίτευσης από την ευθύνη κατάρτισης των ψηφοδελτίων σε περίπτωση που υπάρξει νέα ήττα στις κάλπες. Παραδοσιακά ο ΣΥΡΙΖΑ – Προοδευτική Συμμαχία δεν καταγράφει και τις καλύτερες επιδόσεις του στις δημοτικές και περιφερειακές εκλογές. Ακόμη και το 2014 που το κόμμα βρισκόταν σε ανοδική πορεία και όδευε προς την εξουσία, τα είχε βρει δύσκολα στην αναμέτρηση ανάδειξης νέων περιφερειαρχών και δημάρχων ανά την επικράτεια. Ανέκαθεν οι τοπικές κοινωνίες αποτελούσαν την πολιτική αχίλλειο πτέρνα της Κουμουνδούρου. Κάτι ανάλογο εικάζεται ότι θα συμβεί και αυτή τη φορά, ιδίως μετά το δεινό αποτέλεσμα των εθνικών εκλογών της 25ης Ιουνίου όπου το κόμμα έλαβε μόλις 17,83%. Θυμίζουμε ότι ο απερχόμενος πρόεδρος Αλέξης Τσίπρας στη συνεδρίαση της Κεντρικής Επιτροπής του περασμένου Απριλίου είχε τονίζει πως θα στηριχθούν ορισμένα πρόσωπα που δεν φέρουν κομματική ταυτότητα, όπως ο πρώην μπασκετμπολίστας Νίκος Παππάς. Όπως είχε πει χαρακτηριστικά: «[…] Και επειδή έρχονται και Αυτοδιοικητικές εκλογές τον Οκτώβριο, στον Δήμο της Αθήνας ανακοινώνουμε την υποστήριξή μας σε μια προσπάθεια που συγκροτείται ώστε να τελειώσει ο μεγάλος περίπατος της ταλαιπωρίας και της οικογενειοκρατίας. Στηρίζουμε την απόφαση του διεθνούς καλαθοσφαιριστή Νίκου Παππά να ηγηθεί αυτής της κίνησης. Στηρίζουμε στον Δήμο Πειραιά τον Γιώργο Γαβρίλη, στον Δήμο Πάτρας τον Βασίλη Αϊβαλή, στον Δήμο Περιστερίου τον Ανδρέα Παχατουρίδη, στον Δήμο Λάρισας τον Απόστολο Καλογιάννη, στον Δήμο Αγρινίου τον Δημήτρη Τραπεζιώτη. Υπό τα νέα δεδομένα πάντως στον ΣΥΡΙΖΑ, ο κ. Παππάς φαίνεται πως κάνει ένα βήμα πίσω ενώ μένει να αποδειχθεί το πώς θα εξελιχθεί μια σειρά συγκλίσεων με το ΠΑΣΟΚ – Κίνημα Αλλαγής σε δήμους ανά την επικράτεια. Θεωρείται πάντως βέβαιο ότι θα υπάρξει στήριξη σε μια σειρά νυν δημάρχων όπως του Κατωπόδη στον Βύρωνα, του Χατζηδάκη στην Ηλιούπολη και του Ρούσσου στο Χαλάνδρι. Πάντως μια προεργασία για πρόσωπα που θα μπορούσαν να στηριχθούν από τον ΣΥΡΙΖΑ στις αυτοδιοικητικές εκλογές, είχε γίνει εδώ και καιρό από τον Χρήστο Σπίρτζη σε συνεννόηση με την αρμόδια επιτροπή του κόμματος στην οποία συμμετέχουν οι Κώστας Ζαχαριάδης, Κατερίνα Νοτοπούλου, Μίλτος Χατζηγιαννάκης και Κατερίνα Κνήτου.",2023-07-09 13:41:00+00:00,2023,7,9,13
29,https://www.newsbeast.gr/,https://www.newsbeast.gr//politiki/arthro/9838388/xilonetai-to-epikoinoniako-systima-tsipra-agnosto-ti-tha-ginei-me-ta-mesa-tou-syriza,,"Ξηλώνεται το επικοινωνιακό σύστημα Τσίπρα, άγνωστο τι θα γίνει με τα μέσα του ΣΥΡΙΖΑ",2023-07-08T04:01:00Z,"Είμαστε στα πρώτα βήματα της νέας κυβέρνησης. Έμαθα, ότι το Μέγαρο Μαξίμου δε συζητάει, μέχρι νεωτέρας, το ζήτημα της συγχώνευσης των δυο ανεξάρτητων αρχών, της Αρχής Διασφάλισης Απορρήτου των Επικοινωνιών (ΑΔΑΕ) και της Αρχής Προστασίας Δεδομένων Προσωπικού Χαρακτήρα. Ρώτησα τι γίνεται και μου είπαν καλά πληροφορημένες πηγές, ότι τέτοια διάταξη δε θα υπάρχει στο νομοσχέδιο για το επιτελικό κράτος που αναμένεται να κατατεθεί στο Κοινοβούλιο τον προσεχή Σεπτέμβριο. Αυτό όμως που έχει αποφασίσει ο πρωθυπουργός Κυριάκος Μητσοτάκης και θα προχωρήσει είναι να καταργηθούν ή συχγωνευθούν ορισμένες Ανεξάρτητες Αρχές -δε θα πειραχθούν όπως είναι αυτονόητο οι πέντε κατοχυρωμένες εκ του Συντάγματος- και μάλιστα αυτό θα το δούμε στις αρχές του φθινοπώρου. Μάλιστα, σχετική νομοθετική ρύθμιση είχε ετοιμασθεί πριν από τις εκλογές από την κυβέρνηση της ΝΔ με εποπτεία του τότε αντιπροέδρου της κυβέρνησης Παναγιώτη Πικραμμένου, αλλά δεν προχώρησε και πλέον θεωρούν ότι ωρίμασε. Ξηλώνεται όπως μαθαίνω σιγά-σιγά το επικοινωνιακό κουβάρι στο ΣΥΡΙΖΑ – Προοδευτική Συμμαχία. Μετά την παραίτηση της Πόπης Τσαπανίδου το απόγευμα της Πέμπτης, από τη θέση της εκπροσώπου Τύπου, θα υπάρξουν και άλλες αποχωρήσεις. Και λογικό καθώς ο ΣΥΡΙΖΑ – ΠΣ πέρασε στην μετά Τσίπρα εποχή. Η κίνηση της κυριαςΤσαπανίδου ήταν αναμενόμενη μετά και την αποτυχία του ΣΥΡΙΖΑ – ΠΣ να εκλέξει επιπλέον βουλευτή Επικρατείας. Υπήρξε έμαθα από ορισμένους διάθεση να εισηγηθούν στον καθηγητή του Χάρβαρντ, Όθωνα Ηλιόπουλο, να παραιτηθεί για το… καλό της ΠόπηςΤσαπανίδου, αλλά αυτό δεν προχώρησε ως σχεδιασμός. Η ίδια ήταν σε απόσταση από πολλά που γινόταν στην Κουμουνδούρου και αυτό ήταν σαφές για τους μυημένους εδώ και πάρα πολύ καιρό. Η μείωση της δύναμης του ΣΥΡΙΖΑ – ΠΣ φέρνει όμως αλλαγές και στα ΜΜΕ που στήριζαν το κόμμα και είχαν μια πολύ στενή σχέση μαζί του. Η νέα ηγεσία θα κληθεί, με δεδομένο ότι θα έχει και αρκετά μειωμένη κρατική επιχορήγηση, να κλείσει ή να συγχωνεύσει ΜΜΕ και παράλληλα να απολύσει δημοσιογράφους και ευρύτερο προσωπικό. Αυτές οι κινήσεις θα δοκιμάσουν τις αντοχές πολλών, όπως και θα επηρεάσουν και τις διαπροσωπικές σχέσεις ετών. Επίσης μαθαίνω ότι υπάρχει και μεγάλη πίεση παρασκηνιακά για αρκετούς μετακλητούς υπαλλήλους που ήταν σε γραφεία κεντρικών στελεχών που δεν εξελέγησαν για να βρουν πόστα την επόμενη μέρα. Συναντήσεις και κινήσεις γίνονται στο ΣΥΡΙΖΑ – ΠΣ και μια ενδιαφέρουσα συζήτηση έμαθα έγινε μεταξύ του Νίκου Μαραντζίδη και του Νάσου Ηλιόπουλου προχθές στο κέντρο της Αθήνας. Οι δυο τους, όπως μου είπαν, συζήτησαν επί αρκετή ώρα τα μελλούμενα στο ΣΥΡΙΖΑ-ΠΣ. Ξέρετε οι περισσότεροι ότι ο Αντώνης Σαμαράς έχει ψύχωση με την ευρύτερη περιοχή του και θέλει να ελέγχει τι γίνεται όχι μόνο στην ιδιαίτερη πατρίδα του τη Μεσσηνία, αλλά και στους άλλους όμορους νομούς. Με τον περιφερειάρχη Πελοποννήσου Παναγιώτη Νίκα οι σχέσεις τους δεν είναι καλές, γι αυτό μαθαίνω ότι θέλει να προωθήσει τον δικό του άνθρωπο, τον Δημήτρη Πτωχό για την περιφέρεια. Και τι σας είχα πει πριν μήνες; Θέλει να κατέβει και ο γιος του Κώστας υποψήφιος περιφερειακός σύμβουλος και εάν έρθει πρώτος σε σταυρούς που θεωρητικά θα γίνει, ενδέχεται να είναι ο επόμενος αντιπεριφερειάρχης Μεσσηνίας, εάν κερδίσει την περιφέρεια ο Δ. Πτωχός. Έτσι ανοίγει και ο δρόμος για το Κοινοβούλιο στις επόμενες βουλευτικές εκλογές. Θα σας πω όμως και το άλλο ενδιαφέρον στοιχείο. Ο νέος υπουργός Επικρατείας και ισχυρός παίκτης στο Μέγαρο Μαξίμου, ο Σταύρος Παπασταύρου είναι πολύ φίλος με τον Δ. Πτωχό. Και αφού πιάσαμε τα του Σαμαρά, τις αντιρρήσεις του εξέφρασε ο, σαμαρικός, νέος -έστω και για λίγους μήνες- πρόεδρος της ΚΕΔΕ, Λάζαρος Κυρίζογλου σχετικά με την πρόθεση της ΝΔ να στηρίξει τον Κώστα Μπακογιάννη για πρόεδρο της Κεντρικής Ένωσης Δήμων Ελλάδας. Ο πολιτικός φίλος του Αντώνη Σαμαρά, παραπονέθηκε αλλά σε δεύτερο χρόνο, αν το δει ψύχραιμα, θα καταλάβει πως μάλλον δεν έχει δίκιο. Ξεχνάει γρήγορα, μου είπαν. Από καραμπόλα βρίσκεται στη σημερινή θέση. Από καραμπόλα που προκάλεσαν αυτοί που κριτικάρει σήμερα. Και επειδή σας λέω για παράπονα, να σας πω και για το παράπονο του Νικήτα Κακλαμάνη, ενός πολύπειρου στελέχους της ΝΔ που είδε να μην επιλέγεται, όπως τα τελευταία χρόνια, για τη θέση του αντιπροέδρου της Βουλής. Όπως έμαθα, η αδελφή του πρωθυπουργού Ντόρα Μπακογιάννη που προσπαθεί να παίξει ρόλο πυροσβεστικό και να καταλάβει ο Νικήτας πως όλα κάποια στιγμή τελειώνουν. Ξεκίνησε πριν από λίγες ώρες τα δρομολόγια για στη γραμμή Ραφήνα – Άνδρος – Τήνος – Μύκονος το νέο πλοίο των εφοπλιστών Δημήτρη και Γιώργου Στεφάνου, ιδιοκτητών της Golden Star Ferries. Το πλοίο βρέθηκε στη ναυπηγοεπισκευαστική ζώνη Περάματος το προηγούμενο χρονικό διάστημα προκειμένου να μετασκευαστεί και να καταστεί κατάλληλο για επιβάτες. Τα μηχανικά μέρη του πλοίου ανακατασκευάστηκαν πλήρως, ενώ το καράβι ανακαινίστηκε εσωτερικά αλλά και εξωτερικά. Αποτελεί το μεγαλύτερο από πλευράς μεγέθους πλοίο που κάνει δρομολόγια στο λιμάνι της Ραφήνας αυτή τη στιγμή, ενώ ανάλογου μεγέθους πλοίο είχε να εμφανιστεί στο λιμάνι από το 1992, όταν η Strintzis Lines είχε νηολογήσει το Superferry, μήκους 137 μέτρων και βάρους 15.336gt, κατασκευής του 1972. Υπολογίζεται ότι η μετασκευή του Queen of Andros, κόστισε στην ναυτιλιακή εταιρεία των αδελφών Στεφάνου, ποσό που υπερέβη τα 20 εκατομμύρια ευρώ. Η MED είναι η εταιρεία που ίδρυσε πριν από 30 χρόνια ο Ευθύμης Χατζηβασιλείου. Την πλειοψηφία των μετοχών της εταιρείας εξαγόρασε στο τέλος του 2022, ο Λεωνίδας Ζησιάδης, η οικογένεια του οποίου διατηρούσε μαζί με τον πρώην πρόεδρο του ΣΕΤΕ, Ανδρέα Ανδρεάδη, τον ξενοδοχειακό όμιλο Sani Resort στη Χαλκιδική, από τον οποίο αποεπένδυσε πριν μερικά χρόνια πουλώντας τη συμμετοχή του. Το νέο στοίχημα της MED που την Παρασκευή μπήκε και επίσημα στο Χρηματιστήριο, στην Εναλλακτική Αγορά, είναι να μεγαλώσει στο εξωτερικό αλλά και στην Ελλάδα, διευρύνοντας τόσο το δίκτυο καταστημάτων όσο και το δίκτυο χονδρικής. Η MED διαθέτει δύο εργοστάσια παραγωγής στη Βουλγαρία, όπου είχε μεταφέρει την παραγωγική της βάση στις αρχές της δεκαετίας του 2000 και υπάρχουν όπως μαθαίνω αρκετές σκέψεις προκειμένου να επιστρέψει μέρος της παραγωγής στην Ελλάδα. Ο Λεωνίδας Ζησιάδης εμφανίζεται αρκετά ενθουσιώδης με το νέο του εγχείρημα, έχοντας βάλει ως στόχο να κάνει την εταιρεία αρκετά μεγαλύτερη από ό,τι είναι σήμερα. Συνεχώς δραστήριος εμφανίζεται ο Δημήτρης Κούτρας, ένα πρόσωπο που μεσουράνησε στο χώρο των κατασκευών επί εποχής Γιώργου Μπόμπολα, με τον οποίο συνεργάστηκε στενά. Μαθαίνω ότι δημιούργησε μία νέα εταιρεία με την ονομασία Deadalus Development και μετοχικό κεφάλαιο 1 εκατομμύριο ευρώ. Σας θυμίζω ότι πολύ πρόσφατα έκανε βήμα εξαγοράς ποσοστού 29,31% στη Δομική Κρήτης, στο τέλος Ιουνίου, έχοντας αποχωρήσει από την Ιντρακάτ όπου επίσης ήταν μέτοχος, καθότι δε συμφώνησε τελικά με τις επιλογές και τους νέους μετόχους. Στη δημιουργία εταιρείας διαχείρισης αμοιβαίων κεφαλαίων προχώρησε ο επικεφαλής της Euroxx Χρηματιστηριακή, Τζουζέπε Τζιάνο, όπως μου λένε καλά πληροφορημένες πηγές. Η Oikos Fund Management όπως είναι το όνομα της νεοσύστατης οντότητας, μας συστήνεται με μετόχους εκτός από τον Τζιάνο, όπως είναι για παράδειγμα ο Γιάννης Βογιατζής με έδρα το Λονδίνο, ιδρυτής της Owl Capital, η οποία επίσης συμμετέχει. Για έχετε εικόνα, η Owl παρέχει υπηρεσίες με επίκεντρο τα ιδιωτικά κεφάλαια. Πελάτες της κατά καιρούς έχουν υπάρξει ο όμιλος Antenna, η Τράπεζα Πειραιώς, η Εθνική Τράπεζα της Ελλάδος, στους οποίους παρείχε συμβουλές για τη σύσταση κεφαλαίων, την εκποίηση άμεσων ή/και επενδυτικών θέσεων αμοιβαίου κεφαλαίου, αξιολόγηση και διάρθρωση των επενδυτικών ευκαιριών, χρηματοοικονομικές αναδιαρθρώσεις καθώς και παρακολούθηση των υφιστάμενων επενδύσεων. Μία ακόμα περίπτωση με επίκεντρο τη φέτα φέρονται να εντόπισαν αρχές της Γερμανίας όπως με πληροφορούν, καθώς οι αρχές της χώρας ενημέρωσαν το ευρωπαϊκό σύστημα έγκαιρης ειδοποίησης για τα Τρόφιμα RASFF για παρουσία του μικροβίου E.coli σε φέτα ΠΟΠ που εισάγεται από την Ελλάδα, το οποίο ευθύνεται για φαινόμενα δηλητηριάσεων σε περίπτωση που δεν ανιχνευθεί εγκαίρως. Η φέτα που φέρει την ονομασία Meandros παράγεται από ελληνική εταιρεία με έδρα την Ελασσόνα της Λάρισας για λογαριασμό γερμανικής αλυσίδας σούπερ μάρκετ. Η ίδια η ελληνική εταιρεία παραγωγής πληροφορούμαι ότι θα κάνει δειγματοληπτικούς ελέγχους στις ποσότητες που θεωρούνται ύποπτες, με προοπτική να αποδείξει ότι όλα βαίνουν καλώς και ότι η όλη υπόθεση ήταν «στημένη» από τον ανταγωνισμό της.",2023-07-08 04:01:00+00:00,2023,7,8,4
30,https://www.newsbeast.gr/,https://www.newsbeast.gr//politiki/arthro/9837947/efi-achtsioglou-polytimos-perissotero-apo-pote-simera-o-rolos-tou-syriza,ΠΟΛΙΤΙΚΗ,"Έφη Αχτσιόγλου: Πολύτιμος, περισσότερο από ποτέ, σήμερα ο ρόλος του ΣΥΡΙΖΑ",2023-07-07T18:24:43Z,"Ο ΣΥΡΙΖΑ-ΠΣ είναι σήμερα περισσότερο πολύτιμος από ποτέ, είπε στην ομιλία της επί των προγραμματικών δηλώσεων της κυβέρνησης, η βουλευτής του κόμματος της αξιωματικής αντιπολίτευσης Έφη Αχτσιόγλου.  Όπως είπε, ο ΣΥΡΙΖΑ-ΠΣ θα αναδείξει πολιτικές για την αναπτυξιακή στρατηγική, την εργασία και την υγεία, θα θέσει στο προσκήνιο υπαρκτά προβλήματα της ελληνικής κοινωνίας, τα οποία η Νέα Δημοκρατία και ο Κυριάκος Μητσοτάκης θα θέλουν να κρύβουν κάτω από το χαλί, ενώ, θα συμβάλει στη διαφύλαξη καίριων δικαιωμάτων. Εμείς, πρόσθεσε η κα Αχτσιόγλου, δεσμευόμαστε ότι θα ασκήσουμε με ευθύνη το ρόλο της αξιωματικής αντιπολίτευσης, ενώ θα είμαστε και η δύναμη που θα αντιταχθεί σε μία λογική κοινωνίας χαμηλών προσδοκιών, όπως θέλει να καλλιεργεί η Δεξιά, και θα είμαστε η δύναμη εκείνη που θα αναλάβει το δύσκολο και όμορφο ρόλο να δώσει μια αριστερή, προοδευτική και ρεαλιστική προοπτική στους πολίτες. Η κα Αχτσιόγλου έκανε επίσης αναφορά στους νέους συσχετισμούς στη Βουλή. «Βρίσκουν χώρο θέσεις που αμφισβητούν τα κατοχυρωμένα δικαιώματα των γυναικών στην αυτοδιάθεση του σώματος τους. Θέλουμε να πιστεύουμε, και να επισημάνουμε στην κυβέρνηση, επειδή και στην παράταξη σας υπάρχουν δυνάμεις, που φλερτάρουν με τέτοιες απόψεις, ότι δεν θα διανοηθείτε να θέσετε σε αμφισβήτηση κεκτημένα της σύγχρονης ευρωπαϊκής Δημοκρατίας» τόνισε η κα Αχτσιόγλου.",2023-07-07 18:24:43+00:00,2023,7,7,18
31,https://www.newsbeast.gr/,https://www.newsbeast.gr//politiki/arthro/9836245/grifos-i-koursa-diadochis-tis-igesias-tou-syriza-ti-tha-kanei-o-tsakalotos-i-defteri-skepsi-tou-famellou,ΠΟΛΙΤΙΚΗ,"Γρίφος η κούρσα διαδοχής της ηγεσίας του ΣΥΡΙΖΑ: Τι θα κάνει ο Τσακαλώτος, η δεύτερη σκέψη του Φάμελλου",2023-07-07T09:18:14Z,"Εννέα ημέρες απομένουν μέχρι την έναρξη της κρίσιμης συνεδρίασης της Κεντρικής Επιτροπής του ΣΥΡΙΖΑ – Προοδευτική Συμμαχία που θα πραγματοποιηθεί το Σαββατοκύριακο 15 και 16 Ιουλίου, οπότε και θα έχει λήξει η προθεσμία κατάθεσης υποψηφιοτήτων για την προεδρία του κόμματος της αξιωματικής αντιπολίτευσης. Στο παρασκήνιο γίνονται αρκετές συναντήσεις και ζυμώσεις αναφορικά με τα πρόσωπα που θα κατέλθουν ως υποψήφιοι, με τον Ευκλείδη Τσακαλώτο να μην έχει αποφασίσει ακόμη εάν θα διεκδικήσει το χρίσμα. Ωστόσο, το σκέφτεται σοβαρά όπως είπε και στους κομματικούς συντρόφους του κατά τη διάρκεια της πανελλαδικής διάσκεψης του ρεύματος της Ομπρέλας στην οποία άλλωστε είναι άτυπος επικεφαλής.  Πληροφορίες αναφέρουν πως εάν ο κ. Τσίπρας δεν είχε αποσυρθεί και διεκδικούσε εν νέου την αρχηγία, τότε ο κ. Τσακαλώτος θα κατέβαινε μετά βεβαιότητας ως υποψήφιος. Όχι ντε και καλά για να κερδίσει, καθώς οι πιθανότητες δεν θα ήταν υπέρ του, αλλά για να καταδείξει την παρουσία της αριστερόστροφης πτέρυγας εντός του ΣΥΡΙΖΑ – Προοδευτική Συμμαχία. Τώρα, προσπαθεί να κατανοήσει τους συσχετισμούς, να δει τί θα κάνουν οι υπόλοιποι υποψήφιοι και να πάρει την τελική απόφαση. Θα εξαρτηθεί εν πολλοίς από τις κινήσεις της κας Έφης Αχτσιόγλου που για τους περισσότερους φαντάζει ως φαβορί για την προεδρία. Η Ομπρέλα δεν διάκειται αρνητικά προς το πρόσωπό της. Τις προθέσεις της κας Αχτσιόγλου όμως περιμένει και ο Αλέξης Χαρίτσης. Εάν η πρώην υπουργός κατέλθει υποψήφια τότε το πιθανότερο είναι πως ο βουλευτής Μεσσηνίας θα αποσυρθεί από την κούρσα διεκδίκησης της αρχηγίας. Από ΄κει και πέρα ακούγεται μια σειρά από ονόματα όπως αυτό του στελέχους του κόμματος Νίκου Φαραντούρη, ενώ ο Διονύσης Τεμπονέρας δεν θα θέσει υποψηφιότητα. Τέλος αναμένεται να δούμε εάν θα τεθεί υποψηφιότητα από κάποιο στέλεχος της επονομαζόμενης «προεδρικής» ομάδας, δηλαδή αυτών που βρίσκονταν κοντά στον Αλέξη Τσίπρα, όπως είναι ο Νίκος Παππάς, η Ρένα Δούρου και ο Παύλος Πολάκης.  Πληροφορίες πάντως θέλουν και τον Σωκράτη Φάμελλο που αναδείχθηκε πρόεδρος της Κοινοβουλευτικής Ομάδας του ΣΥΡΙΖΑ – Προοδευτική Συμμαχία να καλοβλέπει το σενάριο διεκδίκησης της αρχηγίας.",2023-07-07 09:18:14+00:00,2023,7,7,9
32,https://www.newsbeast.gr/,https://www.newsbeast.gr//politiki/arthro/9835428/dimitris-vitsas-tin-proti-fora-tha-psifiso-tsakaloto-kai-i-efi-achtsioglou-einai-poly-kali,ΠΟΛΙΤΙΚΗ,Δημήτρης Βίτσας: Την πρώτη φορά θα ψηφίσω Τσακαλώτο – Και η Έφη Αχτσιόγλου είναι πολύ καλή,2023-07-07T06:37:00Z,"Για τις εξελίξεις στον ΣΥΡΙΖΑ μίλησε ο πρώην υπουργός Δημήτρης Βίτσας, απαντώντας στην ερώτηση για τον ποιο προτιμά ως πρόεδρο του κόμματος. Στην ερώτηση για το ποιος μπορεί να «κρατήσει» το κόμμα μεταξύ Τσακαλώτου και Αχτσιόγλου ο κ. Βίτσας απάντησε πως «όλα τα λουλούδια πρέπει να ανθίζουν», προσθέτοντας πως έχει βαρύνουσα σημασία και η γνώμη του Αλέξη Τσίπρα αφού δηλωθούν οι υποψήφιοι. Όσον αφορά την επόμενη μέρα του κόμματος, υπογράμμισε πως ο ίδιος θα ήθελε να είναι ένα κόμμα «αντικειμενικά πολυτασσικό», συμπληρώνοντας ότι υπάρχει δυνατότητα συνεργασίας με το ΠΑΣΟΚ αρκεί όπως είπε «να το θέλει και το ίδιο». Για την παραίτηση της Πόπης Τσαπανίδου από τη θέση της εκπροσώπου τύπου του κόμματος, ο κ. Βίτσας ανέφερε ότι ήταν «λογικό, δεν είναι δίκαιο να φορτώνουμε στην Τσαπανίδου και το παραμικρό γραμμάριο της ήττας». ",2023-07-07 06:37:00+00:00,2023,7,7,6
33,https://www.newsbeast.gr/,https://www.newsbeast.gr//politiki/arthro/9832596/echei-o-kammenos-vinteo-pou-kaiei-ton-tsipra-etsi-tha-ginei-i-exagora-tou-kotsovolou,,Έχει ο Καμμένος βίντεο που «καίει» τον Τσίπρα; – Έτσι θα γίνει η εξαγορά του Κωτσόβολου,2023-07-07T04:01:00Z,"«Σούπα» η χθεσινή Βουλή. Οκτώ κόμματα, οκτώ αρχηγοί. Ξύλινες οι περισσότερες ομιλίες. Ήρωες όσοι κατάφεραν να τους παρακολουθήσουν όλους. Κάτι που σίγουρα δεν έκανε ο Αλέξης Τσίπρας, ο οποίος επέλεξε να μη βρεθεί στο Κοινοβούλιο για τις προγραμματικές δηλώσεις. Μαθαίνω πως ο πρώην πρόεδρος του ΣΥΡΙΖΑ – ΠΣ είναι απίστευτα απογοητευμένος με όσα έχουν συμβεί το τελευταίο διάστημα εντός κόμματος και μεταξύ της στενής προεδρικής ομάδας. Ακόμη και αν δεν προσάπτει δόλο, νιώθει προδομένος. Και αυτό θα βγαίνει όλο και περισσότερο προς τα έξω. Αλλά το θέμα της ημέρας ήταν άλλο. Ούτε το σχέδιο για την Ελλάδα του αύριο και τα οικονομικά μέτρα που εξήγγειλε ο Κυριάκος Μητσοτάκης, ούτε φυσικά το τέλος της Πόπης Τσαπανίδου. Ούτε η ομιλία της Ζωής Κωνσταντοπούλου, που αρκετοί περίμεναν. Ούτε και η ομιλία του επικεφαλής του κόμματος Νίκη βγαλμένη από ένα οπισθοδρομικό συντηρητισμό. Οι ιδέες, πρωτίστως, το λεξιλόγιο αλλά και οι εκφράσεις που χρησιμοποιεί ο Δημήτρης Νατσιός είναι μιας Ελλάδας που τρέχει προς τα πίσω. Όλα αυτά επισκιάστηκαν από μια παρέμβαση… Και ξαφνικά μετά από περίπου τρία χρόνια σιωπής, έχουμε καβγά δημόσιο ΣΥΡΙΖΑ με Πάνο Καμμένο, λίγες μέρες μετά και την παραίτηση του Αλέξη Τσίπρα από την ηγεσία της αξιωματικής αντιπολίτευσης. Να τα πάρουμε με τη σειρά τα πράγματα να δούμε τι έγινε; Ο Πάνος Καμμένος μίλησε για το τρίτο μνημόνιο και τη Συμφωνία των Πρεσπών δίνοντας τη δική του εκδοχή για το έγινε. Και όπως έμαθα δεν άρεσε καθόλου στον Αλέξη Τσίπρα, αν και το συζήτησε εκτενώς με κανέναν. «Πράγματι ο Μπαράκ Ομπάμα μίλησε τηλεφωνικά με τον Αλέξη Τσίπρα. Στη συνέχεια ο Ομπάμα μαζί με τον Γάλλο πρόεδρο Φρανσουά Ολάντ μεσολάβησαν και έτσι έκλεισε η συμφωνία για το τρίτο μνημόνιο. Η συμφωνία έκλεισε επειδή η Ελλάδα στράφηκε στις ΗΠΑ. Αυτή είναι μια αλήθεια που πρέπει να ειπωθεί. Έκανα τρία χρόνια να μιλήσω γιατί δεν ήθελα να εμπλακώ στην ελληνική πολιτική σκηνή. Αφού ο Αλέξης Τσίπρας αποφάσισε να αποσυρθεί, ο ελληνικός λαός θα πρέπει να μάθει την αλήθεια», είπε. Ενώ για τη συμφωνία των Πρεσπών, ανέφερε: «Η συνεργασία μας με τον Αλέξη Τσίπρα ήταν έντιμη μέχρι τις Πρέσπες. Εμείς είχαμε κάνει το 2014 μια συμφωνία σύμφωνα με την οποία δε θα άνοιγε η κυβέρνηση το θέμα των Σκοπίων. Ο Π. Καμμένος είπε, και αυτό ενόχλησε και άλλους στο ΣΥΡΙΖΑ, ότι δεν τον πίεσε η Αριστερά τον Τσίπρα για να κάνει αυτή τη συμφωνία. «Τον πίεσε η Γερμανία και οι Δημοκρατικοί στις ΗΠΑ. Με τους Αμερικανούς είχαμε συμφωνήσει πως θα υπήρχε μια τριμερής στρατιωτική συνεργασία αλλά όχι για το όνομα. Αλλά όλα αυτά ανατράπηκαν. Η Συμφωνία των Πρεσπών ήταν μια παγίδα που έθεσαν στον Τσίπρα οι Γερμανοί με δώρο το βραβείο Νόμπελ Ειρήνης», είπε και έγιναν τούρμπο στην Κουμουνδούρου. Αμέσως κάθισε η προσωρινή ηγεσία, χωρίς εννοείται την μέχρι χθες το απόγευμα εκπρόσωπο Τύπου Πόπη Τσαπανίδου που είχε δρομολογήσει την παραίτησή της, και αποφάσισε να απαντήσει στη λογική ότι ο Π. Καμμένος κατασκευάζει σενάρια επιστημονικής φαντασίας, αν και το γραφείο Τύπου του ΣΥΡΙΖΑ, του αναγνώρισε, ειρωνικά προφανώς, το δικαίωμα «να εμφανίζει τον εαυτό του ως αλάνθαστο πρωταγωνιστή». «Ο Πάνος Καμμένος έχει το δικαίωμα να δημοσιοποιεί τη δική του εκδοχή για τα γεγονότα του 2015 και τη Συμφωνία των Πρεσπών. Έχει επίσης το δικαίωμα να εμφανίζει τον εαυτό του ως αλάνθαστο πρωταγωνιστή και να κατηγορεί άλλους», ήταν η κεντρική γραμμή με την εξής επισήμανση: «Εκείνο που δεν έχει το δικαίωμα να κάνει είναι να κατασκευάζει σενάρια επιστημονικής φαντασίας. Να παραμορφώνει τα γεγονότα του χτες για να εξυπηρετήσει τις όποιες επιδιώξεις του σήμερα. Να επικαλείται ως γεγονότα δικές του κατασκευές. Και τελικά να μη δείχνει στοιχειώδη σεβασμό απέναντι στην αλήθεια για την πιο δύσκολη ιστορική περίοδο της Ελλάδας τα χρόνια της μεταπολίτευσης». Αυτό όμως που έμαθα είναι ότι ο Π. Καμμένος λέει σε πολιτικούς του φίλους ότι έχει βίντεο και sms που ενισχύουν τα όσα είπε. Μάλιστα έκανε και χθες την πρώτη κίνηση μετά την απάντηση του γραφείου Τύπου και δημοσιοποίησε φωτογραφία από τις 25 Ιουνίου του 2015, από το ξενοδοχείο Bruxelles. «Επειδή το γραφείο τύπου του ΣΥΡΙΖΑ έχει καταληφθεί από πρώην ΠΑΣΟΚ και με προκαλεί την επόμενη φορά θα αναρτήσω και τα βίντεο και τα μηνύματα η ας ρωτήσουν τον Πρέσβη, Λευτέρη Καράγιαννη και τον Νίκο Παππά… κρίμα….» αναφέρει συγκεκριμένα ο Πάνος Καμμένος στην ανάρτησή του. Αυτό που έμαθα επίσης είναι ότι κάποια στελέχη του ΣΥΡΙΖΑ – ΠΣ που είχαν και έχουν καλή σχέση μαζί του μίλησαν και προσπάθησαν να δουν που το πάει. Πάντως εκτιμώ, ότι δεν θα το τραβήξει άλλο και το θέμα θα σταματήσει εδώ. «Τελείωσε. Πάμε παρακάτω». Αυτό είναι σε γενικές γραμμές το κλίμα στη Χαριλάου Τρικούπη μετά την ανακοίνωση της απόφασης του Ανδρέα Λοβέρδου να αποχωρήσει από το ΠΑΣΟΚ. Αν και για τους μυημένους ήταν φυσιολογική εξέλιξη, παρόλα αυτά αιφνιδίασε τα στελέχη του ΠΑΣΟΚ, διότι, όπως έλεγαν, η επιστολή παραίτησης του Ανδρέα Λοβέρδου έφτασε με τον αστυνομικό του, σχεδόν ταυτόχρονα με την ανακοίνωσή του στον Τύπο. «Δεν είχε ενημερώσει προηγουμένως τον Νίκο Ανδρουλάκη, ούτε είχε θέσει υπόψιν του τις ενστάσεις του για τις πολιτικές του ΠΑΣΟΚ» έλεγαν συνεργάτες του προέδρου του κόμματος. «Δεν υπάρχει σχέση Λοβέρδου – ΝΔ», είπε ο υπουργός Επικρατείας Μάκης Βορίδης σε συνέντευξή του. Λογικό. Όλοι θέλουν τόσο από τον Λοβέρδο όσο και από τη ΝΔ να κρατήσουν χαμηλούς τόνους. Το ίδιο κάνει και ο υπουργός Εργασίας, Άδωνις Γεωργιάδης, που τον είχε επισκεφθεί αμέσως μετά τις εκλογές ο Ανδρέας Λοβέρδος. Παίζει αξιοποίηση του Λοβέρδου από τη ΝΔ; Στην πολιτική δεν μπορείς να πεις ποτέ όχι. Μέχρι τις ευρωεκλογές υπάρχει χρόνος για πολλά, είτε ως ευρωβουλευτής της ΝΔ, είτε ως υπουργός σε κάποιες διορθωτικές κινήσεις μετά από λίγους μήνες. Να κάνει δικό του κόμμα, αποκλείεται για όσους ξέρουν. Πάντως το ενδιαφέρον είναι πως υπάρχουν κάποιοι στο ΠΑΣΟΚ που είδαν θετικά την κίνησή του. Στο αρχικό στάδιο βρίσκεται η πώληση της Κωτσόβολος που πρόσφατα έγινε γνωστό ότι θα τρέξει ο βρετανικός όμιλος Curry’s στον οποίο και ανήκει. Η δημοφιλής αλυσίδα ηλεκτρικών και ηλεκτρονικών συσκευών βρίσκεται στη φάση κατά την οποία η Citi που λειτουργεί ως χρηματοοικονομικός σύμβουλος για τη διαδικασία, έχει αρχίσει και χτυπάει την πόρτα σε πιθανούς ενδιαφερόμενους. Όμως, όπως είπε και χθες ο επικεφαλής της Κωτσόβολος, Γιάννης Βασιλάκος, ενημερώνοντας τους δημοσιογράφους, ο δρόμος είναι αρκετά μακρύς έως ότου ολοκληρωθεί. Και επομένως χρειάζεται αρκετή υπομονή. Εφόσον προκριθούν οι πιθανοί ενδιαφερόμενοι στην πρώτη φάση, θα ακολουθήσει ένας νέος γύρος με παράθεση χρηματοοικονομικών και νομικών στοιχείων που είναι απαραίτητα να γνωρίζει ο κάθε πιθανός επενδυτής. Και εφόσον και αυτό λάβει το δρόμο του, η Κωτσόβολος θα κληθεί πλέον να διαπραγματευτεί στην τελική ευθεία την τιμή πώλησής της. Που κάποιοι λένε στην αγορά ότι μπορεί να ξεκινάει από τα 300 εκατομμύρια ευρώ και πάνω. Εάν πάλι δεν πουληθεί, κάτι που μάλλον είναι δύσκολο να συμβεί, τότε το περιουσιακό στοιχείο θα παραμείνει άρτιο στα χέρια της Curry’s προς περαιτέρω αξιοποίηση. Αυτό όμως μόνο στην περίπτωση που δεν πουληθεί κάτι που φαντάζει μάλλον απίθανο για το μεγαλύτερο και πιο αποδοτικό «μαγαζί» της χώρα στον τομέα ηλεκτρικών και ηλεκτρονικών συσκευών. Έντονα ανοδικά κινείται τον τελευταίο καιρό η αγορά των κλιματιστικών. Ο λόγος είναι η επιδότηση που προέρχεται από το πρόγραμμα «Ανακυκλώνω-Αλλάζω Συσκευή» του υπουργείου Περιβάλλοντος. Επίσης, η ηλεκτρικών και ηλεκτρονικών συσκευών συνολικά στην Ελλάδα με βάση τα στοιχεία της εταιρείας μετρήσεων GFK, τόσο από πλευράς πωλούμενων τεμαχίων όσο και από πλευράς τζίρου κινείται ανοδικά στο τετράμηνο του 2023. Πιο συγκεκριμένα, τα τεμάχια που διατέθηκαν στους καταναλωτές στο σύνολο των διαθέσιμων κατηγοριών αυξήθηκαν κατά 8,4% από τα 3,94 εκατομμύρια που ήταν πέρυσι στο αντίστοιχο διάστημα, σε 4,27 εκατομμύρια φέτος. Σε ό,τι αφορά τις πωλήσεις σε αξία, από 701,46 εκατομμύρια που ήταν στο περσινό τετράμηνο, φέτος ανήλθαν στα 922,97 εκατομμύρια ευρώ, τρέχοντας με ανάπτυξη 31,6%. Η ισραηλινών συμφερόντων αλυσίδα ξενοδοχείων που εξαπλώθηκε ταχύτατα στην Ελλάδα και μάλιστα σε περιοχές με μειωμένο ενδιαφέρον τα προηγούμενα χρόνια όπως το Λουτράκι και η Ομόνοια, μαθαίνω ότι δέχεται πιέσεις. Ο λόγος είναι ότι ο ανταγωνισμός είναι πολύ έντονος στην ξενοδοχειακή αγορά και όλοι οι παίκτες επιδιώκουν να προσφέρουν το καλύτερο δυνατό αποτέλεσμα. Από την άλλη η Brown, που είναι μία low cost αλυσίδα ως προς τις επενδύσεις της, αγοράζοντας φθηνά και πουλώντας ακριβότερα το τουριστικό της προϊόν, φαίνεται ότι δεν υπολόγισε παράγοντες που σχετίζονται με τις τοποθεσίες που επέλεγε ή απλά δημιούργησε πολλά ξενοδοχεία σε ένα σημείο. Εάν μετρήσετε τα ξενοδοχεία που έχει μόνο στο κέντρο της Αθήνας, ο αριθμός τους είναι διψήφιος. Κάποιος που ξέρει την αγορά μου έλεγε ότι είναι αρκετά μεγάλος για να καλύψει τα «νούμερα» που θέλει να πιάσει μία μόνο αλυσίδα. Πιέζεται αρκετά. Αυτή είναι η κατάσταση με δύο λέξεις. Για κάποιους δεν αποτελεί έκπληξη. Το όνομα που ακούγεται πολύ έντονα ότι θα διαδεχθεί τον σημερινό πρόεδρο του ΣΕΒ, Δημήτρη Παπαλεξόπουλου, είναι αυτό του Σπύρου Θεοδωρόπουλου. Ο πρώην ιδιοκτήτης της Chipita προαλείφεται για επικεφαλής των βιομηχάνων σε θεσμικό επίπεδο. Ο ίδιος δεν το κρύβει. Όλα λοιπόν δείχνουν ότι θα είναι το πρόσωπο που θα ακουστεί περισσότερο τα επόμενα χρόνια. Άλλωστε οι δημόσιες τοποθετήσεις του ήταν και παραμένουν σταθερά ιδιαίτερα ηχηρές. Τον τελευταίο καιρό η μετοχή της εισηγμένης στο Χρηματιστήριο Αθηνών, Μαθιός Πυρίμαχα, που διαθέτει πυρίμαχα προϊόντα στη βιομηχανία όπως πυρότουβλα αλλά και οικοδομικά υλικά μεταξύ αυτών και η πέτρα για επένδυση επιφανειών σε κατασκευές, κάνει ένα πρωτόγνωρο ράλι. Εκεί που ήταν στα 0,80 ευρώ, έφτασε το 1,25 ευρώ. Ο λόγος; Μα φυσικά η απόκτηση του 5% από έναν επιχειρηματία με πολυετή εμπειρία στα πράγματα. Είναι ο Γιώργος Μιχαηλίδης, ιδρυτής και ιδιοκτήτης της εταιρείας παραγωγής και εμπορίας γυναικείων τσαντών, Kem, ο οποίος έχει ευρεία δραστηριότητα στο real estate, παλαιότερα στην πώληση σκαφών αναψυχής, ενώ τελευταία κατασκευάζει και 20 βίλες στη Τζια, τις οποίες σκοπεύει να πουλήσει. Η εξέλιξη αυτή έχει προκαλέσει αναστάτωση στους ανθρώπους της Μαθιός Πυρίμαχα, που ουσιαστικά είναι μία οικογενειακή επιχείρηση που διοικείται από τα μέλη της. Οι εξελίξεις και οι προθέσεις του Μιχαηλίδη, θα καθορίσουν το μέλλον για μία εταιρεία που έχει προοπτική, αλλά είναι ζημιογόνος, με τον ίδιο να ρίχνει ευθύνες στη σημερινή διοίκηση για το συγκεκριμένο γεγονός.",2023-07-07 04:01:00+00:00,2023,7,7,4
34,https://www.newsbeast.gr/,https://www.newsbeast.gr//politiki/arthro/9834803/efkleidis-tsakalotos-tha-eimaste-i-foni-oson-theloun-na-ginoume-epitelous-sovaro-kratos-tha-sas-ekplixoume,ΠΟΛΙΤΙΚΗ,"Ευκλείδης Τσακαλώτος: Θα είμαστε η φωνή όσων θέλουν να γίνουμε, επιτέλους, σοβαρό κράτος – Θα σας εκπλήξουμε",2023-07-06T21:50:00Z,"Την επόμενη μέρα, όλος ο ΣΥΡΙΖΑ θα δώσει τη μάχη για να ακουστεί η φωνή εκείνων που δεν ακούγεται η φωνή τους και θα ασκήσει αντιπολίτευση μαχητικά και με σχέδιο για την επόμενη μέρα, θα δώσει μάχες για τα δικαιώματα, υπογράμμισε ο βουλευτής του κόμματος Ευκλείδης Τσακαλώτος κατά τη συζήτηση των προγραμματικών δηλώσεων. «Η ΝΔ και το σύστημα που την υποστηρίζει έχουν ως βασικό επιχείρημα ότι ο ΣΥΡΙΖΑ-ΠΣ ήταν μια ανάγκη ειδικού σκοπού, ότι υπήρξε μόνο λόγω της κρίσης του μνημονίου και τώρα δεν χρειάζεται. Κάνουν λάθος. Και θα τους εκπλήξουμε. Γιατί ο ΣΥΡΙΖΑ μεγάλωσε από την ανάγκη της ελληνικής κοινωνίας να βγει από την κρίση αλλά η ελληνική κοινωνία εξακολουθεί να χρειάζεται μια δυνατή Αριστερά, μια Αριστερά που θα παλεύει για τους μισθούς, για τα δικαιώματα, για τη νέα γενιά», είπε ο Ευκλείδης Τσακαλώτος, σύμφωνα με το ΑΠΕ-ΜΠΕ και πρόσθεσε: «Θέλω να δώσω μια υπόσχεση. Ο ΣΥΡΙΖΑ, την επόμενη μέρα, όλος ο ΣΥΡΙΖΑ θα είναι εδώ να παλεύει και θα είμαστε η φωνή όσων δεν ακούγονται και θέλουν να γίνουμε επιτέλους, ένα σοβαρό κράτος. Θα είμαστε η φωνή των παιδιών που δουλεύουν στον τουρισμό, 7 ημέρες την εβδομάδα, 12ωρο σε άθλιες συνθήκες. Θα είμαστε η φωνή των παιδιών που πέφτουν πάνω τους τα λάδια και που τα βάζουν σε ψυγεία, των παιδιών που δεν αφήσατε να πάνε να ψηφίσουν αλλά θα ακουστεί η φωνή τους σε αυτή τη Βουλή. Θα είμαστε και η φωνή των παιδιών που πνίγηκαν στην Πύλο, γιατί κάθε παιδί δικαιούται φωνή και ζωή και θα κάνουμε τα πάντα να μην ξανασυμβεί ποτέ ξανά κάτι τέτοιο. Θα είμαστε η φωνή όλων των παιδιών που γεννιούνται στη χώρα. Γιατί γι΄αυτά τα παιδιά, παλέψαμε με τον Αλέξη Τσίπρα να βγάλουμε τη χώρα από τα μνημόνια και να ρυθμίσουμε το χρέος. Θα είμαστε η φωνή όλων των γεννημένων παιδιών. Το τονίζω αυτό, γιατί εδώ μέσα ακούμε υποκριτές που μιλάνε για αγέννητα παιδιά, με σκοπό να ελέγξουν τα σώματα των γυναικών. Ο σκοταδισμός δεν θα πετύχει ούτε μια νίκη. Θα είμαστε εδώ, να δίνουμε τη μάχη κάθε μέρα, όλος ο ΣΥΡΙΖΑ μαχητικά, με αντιπολίτευση, με πρόγραμμα, με σχέδιο για την Ελλάδα της επόμενης μέρας». Ο κ. Τσακαλώτος ανέφερε ότι η ΝΔ είναι κόμμα που έχει σε μεγαλύτερο βαθμό μέσα της τον νεοφιλελευθερισμό, σε σχέση με άλλα συντηρητικά κόμματα: «Μας λένε ότι ο κ. Μητσοτάκης θα ασχοληθεί προσωπικά με το ΕΣΥ αλλά είναι νεοφιλελεύθερος. Δεν δεσμεύεται για το 7,5% δαπάνες για το δημόσιο σύστημα υγείας και δεν έχει την αντίληψη ότι έτσι θα αλλάξουν αυτά που ταλαιπωρούν τους πολίτες. Υπόσχεται αύξηση 25% στους μισθούς αλλά το Πρόγραμμα Σταθερότητας που παρουσιάσατε μιλάει στην ουσία για 1%, για 1,5%, σε πραγματικούς όρους, σε τέσσερα χρόνια, και ενώ η παραγωγικότητα θα έχει αυξηθεί 7% και άρα το μερίδιο της εργασίας θα έχει μειωθεί, ακόμα περισσότερο», είπε ο κ. Τσακαλώτος και πρόσθεσε ότι η ΝΔ δεν μπορεί να υποσχεθεί αυξήσεις στους μισθούς, ως κόμμα μάλιστα που έχει απόψεις που αποδυναμώνουν την εργασία, με τις ατομικές συμβάσεις, με τις ευέλικτες μορφές». «Η ιδεολογική αφετηρία του ΣΥΡΙΖΑ», είπε ο κ. Τσακαλώτος στο σημείο αυτό, είναι στον αντίποδα μιας τέτοιας προσέγγισης, «δεν στηρίζεται στην ανάθεση σε έναν σοφό ηγεμόνα. Στηρίζει την ενδυνάμωση της κοινωνίας και την ενεργοποίηση της κοινωνίας και των παραγωγικών δυνάμεων των πολιτών, δεν πιστεύει σε ένα πατερναλιστικό κράτος αλλά σε κράτος που ενεργοποιεί τις μεγάλες δυνάμεις που υπάρχουν, γιατί μόνο έτσι θα αντιμετωπιστούν τα δομικά προβλήματα της χώρας».",2023-07-06 21:50:00+00:00,2023,7,6,21
35,https://www.newsbeast.gr/,https://www.newsbeast.gr//politiki/arthro/9834332/ypevale-paraitisi-apo-ekprosopos-typou-tou-syriza-i-popi-tsapanidou,ΠΟΛΙΤΙΚΗ,Υπέβαλε παραίτηση από Εκπρόσωπος Τύπου του ΣΥΡΙΖΑ η Πόπη Τσαπανίδου,2023-07-06T17:33:41Z,"Την παραίτησή της υπέβαλε από εκπρόσωπος Τύπου του ΣΥΡΙΖΑ, η δημοσιογράφος Πόπη Τσαπανίδου, σύμφωνα με τον ΣΚΑΪ.  Η δημοσιογράφος είχε διοριστεί στη θέση της εκπροσώπου Τύπου του κόμματος, λίγο πριν το τέλος του 2022, ενώ είχε δημιουργήσει πολλές αντιδράσεις από την εσωκομματική αντιπολίτευση.  Μετά την πρώτη εκλογική αναμέτρηση και τη βαριά ήττα του ΣΥΡΙΖΑ, φέρεται να είχε κάνει με πρωτοβουλία της συζήτηση με τον Αλέξη Τσίπρα για αποχώρησή της από τη θέση, κάτι όμως που δεν συνέβη. Από τις εκλογές της 25ης Ιουνίου και έπειτα δεν είχε εμφανιστεί πουθενά με την ιδιότητά της αυτή, ενώ δεν είχε προβεί ούτε σε κάποια δήλωση για θέματα της επικαιρότητας.  Σύμφωνα με το ρεπορτάζ του ΣΚΑΪ, τα όργανα θα προχωρήσουν άμεσα στην αντικατάστασή της. ",2023-07-06 17:33:41+00:00,2023,7,6,17
36,https://www.newsbeast.gr/,https://www.newsbeast.gr//politiki/arthro/9834172/famellos-efcharisto-ton-alexi-tsipra-evgale-tin-ellada-apo-to-tounel-tis-chreokopias,ΠΟΛΙΤΙΚΗ,"Φάμελλος: Ευχαριστώ τον Αλέξη Τσίπρα, έβγαλε την Ελλάδα από το τούνελ της χρεοκοπίας",2023-07-06T16:24:20Z,"«Ο ΣΥΡΙΖΑ είναι ο πραγματικός αντίπαλος του συστήματος εξουσίας, είναι το εμπόδιο στην κυβέρνηση Μητσοτάκη, αλλά είναι και ο πυλώνας μίας προοδευτικής διεξόδου για την κοινωνία. Γιατί η κοινωνία μας, έχει ανάγκη την πρόοδο» τόνισε στην παρθενική του εμφάνιση ως επικεφαλής της Κοινοβουλευτικής Ομάδας του ΣΥΡΙΖΑ – Προοδευτική Συμμαχία ο κ. Σωκράτης Φάμελλος κατά τη διάρκεια της συζήτησης στη Βουλή επί των προγραμματικών δηλώσεων της νέας κυβέρνησης. Ακολούθως ευχαρίστησε τον Αλέξη Τσίπρα για το έργο που πρόσφερε στη χώρα. Όπως είπε χαρακτηριστικά, «θα αγωνιστούμε για τις ανάγκες και τα συμφέροντα των πολιτών. Ευχαριστούμε τα μέλη και τους ψηφοφόρους του ΣΥΡΙΖΑ που στάθηκαν όρθιοι. Οφείλω όμως να ευχαριστήσω και τον Αλέξη Τσίπρα για την προσφορά του και την παρακαταθήκη που κληροδοτεί και στον ΣΥΡΙΖΑ και την ελληνική κοινωνία. Ήταν αυτός που έβγαλε την Ελλάδα από το τούνελ της χρεοκοπίας». Πρόσθεσε δε, ότι «εμείς δεν είμαστε από τζάκια, δεν είμαστε επαγγελματίες της πολιτικής και δεν έχουμε εξάρτησης από την καρέκλα ή από τα συμφέροντα. Με το αποτέλεσμα των εκλογών δεν επιλύθηκαν τα προβλήματα των πολιτών. Εμείς θα ασκήσουμε αντιπολίτευση με γνώμονα το δημόσιο συμφέρον». «Ο ΣΥΡΙΖΑ – Προοδευτική Συμμαχία θα είναι αξιωματική αντιπολίτευση για όλο τον λαό» ξεκαθάρισε ο πρόεδρος της Κοινοβουλευτικής Ομάδας του κόμματος Σωκράτης Φάμελλος κατά την διάρκεια της πρώτης του ομιλίας στο Κοινοβούλιο με τη νέα του ιδιότητα, στο πλαίσιο της συζήτησης επί των προγραμματικών δηλώσεων της κυβέρνησης. Αφού ευχαρίστησε τον Αλέξη Τσίπρα για τη συμβολή του στην ηγεσία του κόμματος και στην πρόοδο της χώρας, όπως είπε, επιτέθηκε κατά της κυβέρνησης, λέγοντας πως «έρχεται σήμερα και δίνει λύσεις σε αποτελέσματα που δημιούργησε η ίδια ή δεν μπόρεσε να λύσει». Κατά τον ίδιο, ανεξάρτητα από το αποτέλεσμα των εκλογών, τα προβλήματα παραμένουν τα ίδια. «Το market pass και το youth pass δεν είναι λύση της ακρίβειας, αλλά αποδοχή της ακρίβειας» ήταν τα λόγια του. Παράλληλα έκανε μνεία σε μια σειρά από ζητήματα όπως αυτό της ακρίβειας «που δεν είναι μόνο εισαγόμενη», των χαμηλών μισθών και των ελλείψεων στο Εθνικό Σύστημα Υγείας και το ΕΚΑΒ, ενώ διογκωμένο παραμένει το δημόσιο και το ιδιωτικό χρέος. «Δεν ακούσαμε τίποτα από τον κ. Μητσοτάκη για το ζήτημα της προστασίας της πρώτης κατοικίας, που με τον πτωχευτικό της κυβέρνησης και το σχέδιο της για τις τράπεζες δημιουργεί πρόβλημα σε χιλιάδες πολίτες» σημείωσε. Υπογράμμισε επίσης πως η στάση του ΣΥΡΙΖΑ στη Βουλή θα κινηθεί σε τρεις άξονες: «Θα ασκήσει αντιπολίτευση και θα υπερασπιστεί το δημόσιο συμφέρον, θα συγκροτήσει πρόταση κυβερνητικής διεξόδου και θα υπερασπιστεί τις δημοκρατικές αξίες και τις προοδευτικές ιδέες. Το κόμμα μας έχει απολύτως διαφορετική πολιτική πρόταση από τη ΝΔ, που βασίζεται στους εξής πυλώνες: Τέλος είπε ότι η πολιτική του ΣΥΡΙΖΑ στηρίζεται στις αρχές της Δημοκρατίας, της Δικαιοσύνης και της αλληλεγγύης, τόνισε ότι η πρόταση του κόμματός του έχει στο επίκεντρο το κοινωνικό κράτος, τη μείωση των ανισοτήτων, την υπεράσπιση της γνώσης και του πολιτισμού, τις ανάγκες των νέων ανθρώπων, τα δικαιώματα στην εργασία, την προστασία του περιβάλλοντος, την αποκέντρωση και την αυτοδιοίκηση».",2023-07-06 16:24:20+00:00,2023,7,6,16
37,https://www.newsbeast.gr/,https://www.newsbeast.gr//politiki/arthro/9834060/apon-apo-tis-programmatikes-diloseis-o-alexis-tsipras,ΠΟΛΙΤΙΚΗ,Απών από τις προγραμματικές δηλώσεις ο Αλέξης Τσίπρας,2023-07-06T15:31:33Z,"Από τις πέντε το απόγευμα έχει ξεκινήσει η συζήτηση στην Ολομέλεια της Βουλής επί των προγραμματικών δηλώσεων της νέας κυβέρνησης, ωστόσο αίσθηση έχει προκαλέσει το γεγονός ότι από την αίθουσα απουσιάζει ο απερχόμενος πρόεδρος του ΣΥΡΙΖΑ – Προοδευτική Συμμαχία, Αλέξης Τσίπρας.  Ούτως ή άλλως πάντως το κόμμα της αξιωματικής αντιπολίτευσης θα εκπροσωπήσει ως επικεφαλής στην τριήμερη συζήτηση ο κ. Σωκράτης Φάμελλος. Να σημειωθεί ότι την ίδια ώρα η Δ’ αντιπρόεδρος της Βουλής και βουλευτής Άρτας Όλγα Γεροβασίλη επέλεξε να μην καθίσει στα κάτω έδρανα όπως το συνήθιζε, καθώς επέλεγε να καθίσει δίπλα στον Αλέξη Τσίπρα, αλλά όσο μιλούσε ο πρωθυπουργός προτίμησε να βρίσκεται στα πάνω αριστερά έδρανα, πίσω από την Κοινοβουλευτική Ομάδα της Πλεύσης Ελευθερίας.",2023-07-06 15:31:33+00:00,2023,7,6,15
38,https://www.newsbeast.gr/,https://www.newsbeast.gr//politiki/arthro/9833578/polemos-metaxy-kammenou-kai-syriza-tin-epomeni-fora-tha-anartiso-vinteo-kai-minymata,ΠΟΛΙΤΙΚΗ,«Πόλεμος» μεταξύ Καμμένου και ΣΥΡΙΖΑ: «Την επόμενη φορά θα αναρτήσω βίντεο και μηνύματα»,2023-07-06T12:35:02Z,"Για «κατασκευή σεναρίων επιστημονικής φαντασίας» κατηγόρησε τον Πάνο Καμμένο το γραφείο Τύπου του ΣΥΡΙΖΑ σε σχόλιό του για τη συνέντευξη του άλλοτε κυβερνητικού εταίρου και υπουργού Εθνικής Άμυνας της κυβέρνησης ΣΥΡΙΖΑ – ΑΝΕΛ, στον ANT1. Ο Πάνος Καμμένος, περνώντας στην «αντεπίθεση», προειδοποιεί το γραφείο Τύπου του ΣΥΡΙΖΑ να μην τον «προκαλεί» γιατί όπως αναφέρει «την επόμενη φορά θα αναρτήσω και τα βίντεο και τα μηνύματα». «25/6/2015 hotel the hotel Bruxelles επειδή το γραφείο τύπου του ΣΥΡΙΖΑ έχει καταληφθεί από πρώην ΠΑΣΟΚ και με προκαλεί την επόμενη φορά θα αναρτήσω και τα βίντεο και τα μηνύματα η ας ρωτήσουν τον Πρέσβη Λευτέρη Καράγιαννη και τον Νίκο Παππά ..κρίμα ….» αναφέρει συγκεκριμένα ο Πάνος Καμμένος στην ανάρτησή του. 25/6/2015 hotel the hotel Bruxelles επειδή το γραφείο τύπου του ΣΥΡΙΖΑ έχει καταληφθεί από πρώην ΠΑΣΟΚ και με προκαλεί την επόμενη φορά θα αναρτήσω και τα βίντεο και τα μηνύματα η ας ρωτήσουν τον Πρέσβη Λευτέρη Καράγιαννη και τον Νίκο Παππά ..κρίμα …. pic.twitter.com/xpKJppNmpk Νωρίτερα, το γραφείο Τύπου του ΣΥΡΙΖΑ, είχε κατηγορήσει τον άλλοτε υπουργό Εθνικής Άμυνας, ότι «κατασκευάζει σενάρια επιστημονικής φαντασίας», αναγνωρίζοντάς του το… δικαίωμα «να εμφανίζει τον εαυτό του ως αλάνθαστο πρωταγωνιστή». «Ο Πάνος Καμμένος έχει το δικαίωμα να δημοσιοποιεί τη δική του εκδοχή για τα γεγονότα του 2015 και τη Συμφωνία των Πρεσπών. Έχει επίσης το δικαίωμα να εμφανίζει τον εαυτό του ως αλάνθαστο πρωταγωνιστή και να κατηγορεί άλλους. Εκείνο που δεν έχει το δικαίωμα να κάνει είναι να κατασκευάζει σενάρια επιστημονικής φαντασίας. Να παραμορφώνει τα γεγονότα του χτες για να εξυπηρετήσει τις όποιες επιδιώξεις του σήμερα. Να επικαλείται ως γεγονότα δικές του κατασκευές. Και τελικά να μη δείχνει στοιχειώδη σεβασμό απέναντι στην αλήθεια για την πιο δύσκολη ιστορική περίοδο της Ελλάδας τα χρόνια της μεταπολίτευσης». «Πράγματι ο Μπαράκ Ομπάμα μίλησε τηλεφωνικά με τον Αλέξη Τσίπρα. Στη συνέχεια ο Ομπάμα μαζί με τον Γάλλο πρόεδρο Φρανσουά Ολάντ μεσολάβησαν και έτσι έκλεισε η συμφωνία για το τρίτο μνημόνιο. Η συμφωνία έκλεισε επειδή η Ελλάδα στράφηκε στις ΗΠΑ. Αυτή είναι μια αλήθεια που πρέπει να ειπωθεί. Έκανα τρία χρόνια να μιλήσω γιατί δεν ήθελα να εμπλακώ στην ελληνική πολιτική σκηνή. «Αφού ο Αλέξης Τσίπρας αποφάσισε να αποσυρθεί, ο ελληνικός λαός θα πρέπει να μάθει την αλήθεια». Ενώ για τη συμφωνία των Πρεσπών, ανέφερε: «Η συνεργασία μας με τον Αλέξη Τσίπρα ήταν έντιμη μέχρι τις Πρέσπες. Εμείς είχαμε κάνει το 2014 μια συμφωνία σύμφωνα με την οποία δεν θα άνοιγε η κυβέρνηση το θέμα των Σκοπίων.  Δεν τον πίεσε η Αριστερά τον Τσίπρα για να κάνει αυτή τη συμφωνία. Τον πίεσε η Γερμανία και οι Δημοκρατικοί στις ΗΠΑ. Με τους Αμερικανούς είχαμε συμφωνήσει πως θα υπήρχε μια τριμερής στρατιωτική συνεργασία αλλά όχι για το όνομα. Αλλά όλα αυτά ανατράπηκαν. Η Συμφωνία των Πρεσπών ήταν μια παγίδα που έθεσαν στον Τσίπρα οι Γερμανοί με δώρο το βραβείο Νόμπελ Ειρήνης»!",2023-07-06 12:35:02+00:00,2023,7,6,12
39,https://www.newsbeast.gr/,https://www.newsbeast.gr//politiki/arthro/9833492/o-polakis-apanta-ston-adoni-gia-to-endechomeno-na-einai-ypopsifios-proedros-tou-syriza-an-to-apofasiso-to-doro-tha-sas-stalei,ΠΟΛΙΤΙΚΗ,"Ο Πολάκης απαντά στον Άδωνι για το ενδεχόμενο να είναι υποψήφιος πρόεδρος του ΣΥΡΙΖΑ: Αν το αποφασίσω, το δώρο θα σας σταλεί",2023-07-06T11:52:49Z,"Με σαρκαστικό τρόπο σχολίασε ο υπουργός Εργασίας, Άδωνις Γεωργιάδης, το ενδεχόμενο ο Παύλος Πολάκης να είναι υποψήφιος πρόεδρος του ΣΥΡΙΖΑ.  «Θα είναι μεγάλο δώρο για εμάς αν εκλεγείς πρόεδρος του ΣΥΡΙΖΑ» ανέφερε ο Άδωνις Γεωργιάδης, με τον βουλευτή Χανίων του ΣΥΡΙΖΑ να μην χάνει την ευκαιρία να του απαντήσει με ανάρτησή του: «Άδωνη, αν θα βάλω υποψηφιότητα, δεν θα το κάνω ούτε ως “λαγός” άλλου, ούτε για την τσέπη μου. Κατάλαβες «συνάδελφε» ποια είναι η διαφορά μας; ΥΓ1.Γιατί παρεξηγας όταν σου λεω την αλήθεια για τη Νοβαρτις και τον ομογάλακτο Λοβερδο;; Θες να ξεχαστούν «αδιευκρινίστως» όλα; ΔΕΝ ΓΙΝΕΤΑΙ ΑΥΤΟ!! Το έγραψε η ιστορία…. ΥΓ2. Αν ακολουθούσαν κι άλλοι πολλοί αυτό που έκανα εγώ τα προηγούμενα 4 χρόνια ,τωρα δεν θα το γλεντάγατε…. Γι αυτό ΣΕΜΝΑ με το «μεγάλο δώρο» Γιατί αν αποφασίσω να κατεβω,το δώρο θα σας σταλεί σίγουρα!!!» Άδωνη, αν θα βάλω υποψηφιότητα, δεν θα το κάνω ούτε ως ""λαγός"" άλλου, ούτε για την τσέπη μου. Κατάλαβες «συνάδελφε»…",2023-07-06 11:52:49+00:00,2023,7,6,11
40,https://www.newsbeast.gr/,https://www.newsbeast.gr//politiki/arthro/9833383/syriza-den-borei-na-ginei-anekto-tipota-ligotero-apo-oles-tis-proslipseis-kai-ta-mesa-pou-chreiazetai-to-ekav,ΠΟΛΙΤΙΚΗ,ΣΥΡΙΖΑ: Δεν μπορεί να γίνει ανεκτό τίποτα λιγότερο από όλες τις προσλήψεις και τα μέσα που χρειάζεται το ΕΚΑΒ,2023-07-06T11:32:00Z,"Δεν μπορεί να γίνει ανεκτό τίποτα λιγότερο από το να ανακοινώσει σήμερα ο Κυριάκος Μητσοτάκης όλες τις προσλήψεις και την εξασφάλιση όλων των αναγκαίων μέσων που χρειάζεται άμεσα το ΕΚΑΒ, υπογραμμίζει ο ΣΥΡΙΖΑ-ΠΣ. Ειδικότερα σε ανακοίνωσή του ο ΣΥΡΙΖΑ-ΠΣ αναφέρει: «Κως, Χαλκιδική, Νέα Μάκρη, Θάσος, Περιστέρι, Εύβοια, Λέσβος. Κάθε μέρα, σε όλη τη χώρα συνάνθρωποι μας χάνουν τη ζωή τους αβοήθητοι περιμένοντας ένα ασθενοφόρο. Δεν πρόκειται για μεμονωμένα περιστατικά. Πρόκειται για το αποτέλεσμα εγκληματικών επιλογών και παραλείψεων της κυβέρνησης της ΝΔ στη Υγεία». Ο ΣΥΡΙΖΑ προσθέτει ότι «είναι ντροπή για ένα πολιτισμένο κράτος εν έτει 2023 να πεθαίνουν άνθρωποι στις καρότσες αυτοκινήτων επειδή δεν υπάρχουν διαθέσιμα ασθενοφόρα να τους μεταφέρουν έγκαιρα σε ένα νοσοκομείο». «Το μόνο που έχει να κάνει σήμερα ο κ. Μητσοτάκης στις προγραμματικές του δηλώσεις είναι να ανακοινώσει όλες τις προσλήψεις και την εξασφάλιση όλων των αναγκαίων μέσων που χρειάζεται άμεσα το ΕΚΑΒ. Τίποτα λιγότερο δεν μπορεί να γίνει ανεκτό», σημειώνει ο ΣΥΡΙΖΑ.",2023-07-06 11:32:00+00:00,2023,7,6,11
41,https://www.newsbeast.gr/,https://www.newsbeast.gr//politiki/arthro/9833288/syriza-gia-synentefxi-kammenou-den-echei-to-dikaioma-na-kataskevazei-senaria-epistimonikis-fantasias,ΠΟΛΙΤΙΚΗ,ΣΥΡΙΖΑ για συνέντευξη Καμμένου: Δεν έχει το δικαίωμα να κατασκευάζει σενάρια επιστημονικής φαντασίας,2023-07-06T10:44:51Z,"Απάντηση στη συνέντευξη Καμμένου στον ΑΝΤ1, στο οποίο ο πρόεδρος των ΑΝ.ΕΛ. κατηγόρησε τον Αλέξη Τσίπρα για τη Συμφωνία των Πρεσπών, αλλά και για την ατάκα πως «ο ΣΥΡΙΖΑ έχει τελειώσει», έδωσε η Κουμουνδούρου. Αναλυτικά η ανακοίνωση του ΣΥΡΙΖΑ: «Ο Πάνος Καμμένος έχει το δικαίωμα να δημοσιοποιεί τη δική του εκδοχή για τα γεγονότα του 2015 και τη Συμφωνία των Πρεσπών. Έχει επίσης το δικαίωμα να εμφανίζει τον εαυτό του ως αλάνθαστο πρωταγωνιστή και να κατηγορεί άλλους. Εκείνο που δεν έχει το δικαίωμα να κάνει είναι να κατασκευάζει σενάρια επιστημονικής φαντασίας. Να παραμορφώνει τα γεγονότα του χτες για να εξυπηρετήσει τις όποιες επιδιώξεις του σήμερα. Να επικαλείται ως γεγονότα δικές του κατασκευές. Και τελικά να μη δείχνει στοιχειώδη σεβασμό απέναντι στην αλήθεια για την πιο δύσκολη ιστορική περίοδο της Ελλάδας τα χρόνια της μεταπολίτευσης».",2023-07-06 10:44:51+00:00,2023,7,6,10
42,https://www.newsbeast.gr/,https://www.newsbeast.gr//politiki/arthro/9833151/vitsas-na-pei-o-tsipras-poion-thelei-gia-proedro-ego-protimo-ton-tsakaloto,ΠΟΛΙΤΙΚΗ,Βίτσας: Να πει ο Τσίπρας ποιον θέλει για πρόεδρο – Εγώ προτιμώ τον Τσακαλώτο,2023-07-06T10:02:00Z,"Ο βουλευτής του ΣΥΡΙΖΑ, Δημήτρης Βίτσας, κάλεσε τον Αλέξη Τσίπρα να δηλώσει ποιον θα ήθελε για πρόεδρο του ΣΥΡΙΖΑ, ενώ ο ίδιος ξεκαθάρισε πως πρώτη του προτίμηση είναι ο πρώην υπουργός Οικονομικών, Ευκλείδης Τσακαλώτος.  «Κατά τη γνώμη μου ο Αλέξης πρέπει να πει ποιον ή ποια θέλει να στηρίξει για την προεδρία. Έχει γράψει μια ξεχωριστή ιστορία. Στην αρχή ο Τσίπρας, εκτός Τσακαλώτου, έμοιαζε πολύ με τα παιδιά που προαλείφονται για πρόεδροι. Είναι ο πιο έξυπνος άνθρωπος της γενιάς του», δήλωσε ο κ. Βίτσας στο Open. Από την πλευρά του, ο βουλευτής του ΣΥΡΙΖΑ δήλωσε πως η δική του προτίμηση είναι ο Ευκλείδης Τσακαλώτος. «Είναι δική του υπόθεση» αν θα κατέβει υποψήφιος πρόεδρος, είπε και πρόσθεσε: «Εγώ θέλω να είμαι ειλικρινής απέναντί σας, πλήρως. Σας λέω ότι θα με ενδιέφερε να κατέβει και θα είναι η πρώτη προτίμησή μου ο Ευκλείδης. Το εάν τελικά κατέβει είναι δικό του θέμα. Σε 2-3 ημέρες θα ξέρουμε». Σε ερώτηση για τις πολιτικές-ιδεολογικές διαφορές που έχουν Αχτσιόγλου – Τσακαλώτος στο ενδεχόμενο να διεκδικήσουν την προεδρία του κόμματος σημείωσε: «Τεράστιες δεν έχουν, αλλά έχουν διαφορές. Εγώ για παράδειγμα είμαι πιο κοντά στις αντιλήψεις του Ευκλείδη». ",2023-07-06 10:02:00+00:00,2023,7,6,10
43,https://www.newsbeast.gr/,https://www.newsbeast.gr//politiki/arthro/9832418/chrysogonos-gia-syriza-tha-epistrepsei-sta-pososta-tou-2009-tous-mastizoun-oi-paidikes-arrosties-tou-laikismou-kai-tou-aristerismou,ΠΟΛΙΤΙΚΗ,Χρυσόγονος για ΣΥΡΙΖΑ: Θα επιστρέψει στα ποσοστά του 2009 – Τους μαστίζουν οι παιδικές αρρώστιες του λαϊκισμού και του αριστερισμού,2023-07-06T07:35:00Z,"Οι πολιτικές ζυμώσεις στο εσωτερικό του ΣΥΡΙΖΑ συνεχίζονται, ωστόσο οι εκτιμήσεις για το μέλλον της παράταξης δεν είναι ιδιαίτερα ευοίωνες. Μάλιστα, ο πρώην ευρωβουλευτής του ΣΥΡΙΖΑ, Κώστας Χρυσόγονος, έκανε λόγο θα επιστροφή στα «φυσιολογικά ποσοστά του 2009». «Βλέπω αποχωρήσεις ψηφοφόρων από τον ΣΥΡΙΖΑ. Τα στελέχη θα ακολουθήσουν κάποια στιγμή αυτή την κίνηση των ψηφοφόρων» είπε χαρακτηριστικά στο ACTION24 ο κ. Χρυσόγονος. Πρόσθεσε δε πως «ο ΣΥΡΙΖΑ έχει πρόβλημα ταυτότητας το είπε και ο Διονύσης Τεμπονέρας. Είναι συνασπισμός της ριζοσπαστικής αριστεράς αλλά λένε οτι θελουν να είναι κόμμα εξουσίας. Η μεγάλη μάζα των ψηφοφόρων, όμως, δεν είναι στη ριζοσπαστική αριστερά». «Αν θες να είασαι κόμμα εξουσία πρέπει να κινηθείς κεντροαριστερά» είπε ο Κώστας Χρυσόγονος προσθέτοντας για το κόμμα της αξιωματικής αντιπολίτευσης ότι «τους μαστίζουν οι παιδικές αρρώστιες του λαϊκισμού και του αριστερισμού». «Αφού δεν μπορούν να μετακινηθούν, θα μετακινηθεί το εκλογικό ακροατήριο και θα επανέλθουν στα φυσιολογικά ποσοστά του 2009» κατέληξε για το μέλλον του ΣΥΡΙΖΑ ο Κώστας Χρυσόγονος.",2023-07-06 07:35:00+00:00,2023,7,6,7
44,https://www.newsbeast.gr/,https://www.newsbeast.gr//politiki/arthro/9831275/syriza-gia-gamo-omofylon-zevgarion-kalosorizoume-ton-k-mitsotaki-sti-sygchroni-evropaiki-pragmatikotita,ΠΟΛΙΤΙΚΗ,ΣΥΡΙΖΑ για γάμο ομόφυλων ζευγαριών: Καλωσορίζουμε τον κ. Μητσοτάκη στη σύγχρονη ευρωπαϊκή πραγματικότητα,2023-07-05T20:30:00Z,"Με ανακοίνωσή του ο ΣΥΡΙΖΑ σχολίασε τη δήλωση του πρωθυπουργού της Ελλάδας, Κυριάκου Μητσοτάκη, στη συνέντευξή του στο «Bloomberg» για το γάμο ομόφυλων ζευγαριών. Χαρακτηριστικά, το κόμμα της αξιωματικής αντιπολίτευσης τόνισε πως: «Καλωσορίζουμε τον κ. Μητσοτάκη στη σύγχρονη ευρωπαϊκή πραγματικότητα». «Όταν ο ΣΥΡΙΖΑ – Προοδευτική Συμμαχία κατέθεσε πρόταση νόμου για την ισότητα στον γάμο και το δικαίωμα τεκνοθεσίας, ένα χρόνο πριν, τον Ιούνιο του 2022, ο κ. Μητσοτάκης έλεγε ότι “δεν είναι η κατάλληλη στιγμή”», σημειώνεται στην ανακοίνωση. Καλωσορίζουμε τον κ. Μητσοτάκη στην σύγχρονη ευρωπαϊκή πραγματικότητα[Ανακοίνωση του Γραφείου Τύπου του ΣΥΡΙΖΑ – Προοδευτική Συμμαχία για τις δηλώσεις Μητσοτάκη για τον γάμο των ομόφυλων ζευγαριών –https://t.co/YMP9aF93nE] pic.twitter.com/kXeZEEfbSG Στο πλαίσιο αυτό, ο ΣΥΡΙΖΑ αναφέρει ότι «περιμένουμε τώρα να δούμε αν και πότε θα βρει η κυβέρνηση της ΝΔ “την κατάλληλη στιγμή”». «Δεν θα σταματήσουμε να πιέζουμε καθημερινά μαζί με τη ΛΟΑΤΚΙ+ κοινότητα για να γίνει άμεσα πράξη αυτό το αναγκαίο και αυτονόητο βήμα», καταλήγει η ανακοίνωση.",2023-07-05 20:30:00+00:00,2023,7,5,20
45,https://www.newsbeast.gr/,https://www.newsbeast.gr//politiki/arthro/9830448/petsas-o-syriza-den-einai-pia-komma-exousias-o-mitsotakis-echei-katalavei-ton-kentroo-choro,ΠΟΛΙΤΙΚΗ,"Πέτσας: Ο ΣΥΡΙΖΑ δεν είναι πια κόμμα εξουσίας, ο Μητσοτάκης έχει καταλάβει τον κεντρώο χώρο",2023-07-05T12:19:42Z,"«Δεν υπάρχει ούτε μια ημέρα για χάσιμο και αυτό είναι κάτι που το δείχνει με τη συμπεριφορά του, πρώτος από όλους, ο πρωθυπουργός κ. Κυριάκος Μητσοτάκης», τόνισε ο βουλευτής Α’ Ανατολικής Αττικής της Νέας Δημοκρατίας Στέλιος Πέτσας, ερωτηθείς για το νέο κυβερνητικό σχήμα κατά τη διάρκεια συνέντευξης που παραχώρησε στο Attica TV. Πρόσθεσε, δε, ότι «μετά τις προγραμματικές δηλώσεις, αρχίζει πάραυτα η υλοποίηση των κυβερνητικών εξαγγελιών. Μπαίνουμε σε μία φάση έναρξης μιας πολύ σημαντικής κυβερνητικής και κοινοβουλευτικής θητείας. Σε αυτήν την πορεία δεν εμφιλοχωρεί ούτε η οίηση, ούτε η αλαζονεία, αλλά μόνο η ευθύνη να ανταποκριθούμε στις προσδοκίες των πολιτών». Κατά τον ίδιο, «η κοινωνία είναι ένας πολύ αυστηρός κριτής, παρακολουθεί καθημερινά εάν τηρούμε τις προεκλογικές δεσμεύσεις μας, ελέγχει τον τρόπο που πολιτευόμαστε. Είναι βέβαια μεταβατική η κατάσταση που επικρατεί στον ΣΥΡΙΖΑ, αλλά δεν μπορούμε να πούμε πως δεν υπάρχει αντιπολίτευση καθώς υπάρχουν επίσης μέσα κοινοβουλευτικού ελέγχου, κριτική από τα μέσα ενημέρωσης, αλλά κυρίως οι απαιτήσεις των πολιτών για λύσεις στα προβλήματα της κοινωνίας». Όσον αφορά την κρίση που σοβεί στους κόλπους του ΣΥΡΙΖΑ – Προοδευτική Συμμαχία υπογράμμισε πως «αντίπαλός μας είναι πρωτίστως τα προβλήματα της κοινωνίας» προσθέτοντας ότι στο κόμμα της αξιωματικής αντιπολίτευσης υπάρχει τέλος εποχής, όχι όμως και για τον Αλέξη Τσίπρα. «Ο ΣΥΡΙΖΑ βρίσκεται σε περιδίνηση, σε εσωστρέφεια και, αν κρίνω από τις δημόσιες τοποθετήσεις βουλευτών και στελεχών μετά την αποχώρηση του κ. Τσίπρα από την ηγεσία του κόμματος, αυτό μάλλον προς μια αριστερή και ριζοσπαστική κατεύθυνση κινείται παρά ακολουθεί έναν πολιτικά κεντρώο προσανατολισμό. Κι αυτό γιατί ο Κυριάκος Μητσοτάκης έχει «καταλάβει» με το προφίλ και τις πολιτικές του τον κεντρώο χώρο. Αυτή η αριστερή στροφή είναι η παραδοχή ότι ο ΣΥΡΙΖΑ δεν είναι πια κόμμα εξουσίας» όπως είπε.",2023-07-05 12:19:42+00:00,2023,7,5,12
46,https://www.newsbeast.gr/,https://www.newsbeast.gr//politiki/arthro/9830191/giati-i-kyriaki-10-septemvriou-einai-i-pio-pithani-na-eklexei-o-syriza-neo-proedro,ΠΟΛΙΤΙΚΗ,Γιατί η Κυριακή 10 Σεπτεμβρίου είναι η πιο πιθανή μέρα να εκλέξει ο ΣΥΡΙΖΑ νέο πρόεδρο,2023-07-05T10:41:29Z,"Κατά πάσα πιθανότητα την Κυριακή 10 Σεπτεμβρίου, την ημέρα δηλαδή που ο πρωθυπουργός Κυριάκος Μητσοτάκης θα παραχωρεί συνέντευξη Τύπου εφ’ όλης της ύλης στα μέσα ενημέρωσης στο Βελλίδειο Συνεδριακό Κέντρο, στο πλαίσιο της Διεθνούς Έκθεσης Θεσσαλονίκης, ο ΣΥΡΙΖΑ – Προοδευτική συμμαχία θα στήνει κάλπες για την εκλογή νέου προέδρου από τη βάση του κόμματος. Η χρονική συγκυρία από την Κουμουνδούρου κρίνεται ως η πλέον κατάλληλη για μια σειρά από λόγους. Καταρχάς, μια εβδομάδα νωρίτερα, την Κυριακή 3 Σεπτεμβρίου, το ΠΑΣΟΚ – Κίνημα Αλλαγής μέσω του προέδρου του Νίκου Ανδρουλάκη θα έχει παρουσιάσει την πλατφόρμα του «νέου ΠΑΣΟΚ» που ευαγγελίζεται η Χαριλάου Τρικούπη. Οπότε θα υπάρχει ήδη μια πολιτική όσμωση για το πως αντιλαμβάνεται την Κεντροαριστερά η ελάσσων αντιπολίτευση. Συν τοις άλλοις το γεγονός ότι συμπίπτει η 10η Σεπτεμβρίου με τη συνέντευξη Μητσοτάκη, θεωρείται από την Κουμουνδούρου εξίσου θετικό, καθώς κρίνεται πως η εκλογή νέου προέδρου στον ΣΥΡΙΖΑ θα επισκιάσει τα όσα θα πει ο πρωθυπουργός. «Ειδησεογραφικά, κρίνεται πως θα έχει μεγαλύτερο ενδιαφέρον» όπως δηλώνουν χαρακτηριστικά. Τέλος, με την εκλογή εκείνη την ημέρα, θα δοθεί η ευκαιρία στον ΣΥΡΙΖΑ – Προοδευτική Συμμαχία να ανέβει την επόμενη Κυριακή 17 Σεπτεμβρίου με νέο πρόεδρο, ο οποίος θα παρουσιάσει τις προτάσεις του για την αναμόρφωση της κοινωνίας. Θα είναι το πρώτο πολιτικό δείγμα του νέου επικεφαλής, στις αντιπαραθέσεις που θα ακολουθήσουν με τη Νέα Δημοκρατία.",2023-07-05 10:41:29+00:00,2023,7,5,10
47,https://www.newsbeast.gr/,https://www.newsbeast.gr//politiki/arthro/9829917/karanikas-yper-tzanakopoulou-diogkothike-ena-aschimo-gegonos-me-skopo-ti-sykofantisi-tou,ΠΟΛΙΤΙΚΗ,Καρανίκας υπέρ Τζανακόπουλου: Διογκώθηκε ένα άσχημο γεγονός με σκοπό τη συκοφάντησή του,2023-07-05T09:47:43Z,"Θέση υπέρ του Δημήτρη Τζανακόπουλου παίρνει πρωθυπουργικός σύμβουλος στρατηγικού σχεδιασμού του Αλέξη Τσίπρα επί διακυβέρνησης ΣΥΡΙΖΑ, Νίκος Καρανίκας, με αφορμή τον έντονο τσακωμό που είχε ο πρώην γραμματέας του κόμματος με τον Παναγιώτη Ρήγα στα γραφεία της Κουμουνδούρου, τη βραδιά των εκλογών. «Είναι ντροπή να του επιτίθεται κόσμος κάνοντας κουτσομπολιό, διογκώνοντας ένα άσχημο γεγονός με σκοπό την συκοφάντηση του, την αποδόμηση και δολοφονία του χαρακτήρα του. Με αφορμή ένα και μοναδικό αρνητικό επεισόδιο, σε μια κακή συγκυρία, δεν επιτρέπεται η γενίκευση, η καταδίκη και η απαξίωση ενός ανθρώπου, αλλά η καταδίκη της πράξης, γιατί πολύ σωστά δεν μας ταιριάζει και δεν μας αρέσει. Αλλά μέχρι εκεί» αναφέρει χαρακτηριστικά ο κ. Καρανίκας, δηλώνοντας παράλληλα ότι τα λέει αυτά κι ας μην έχει και τις καλύτερες σχέσεις με τον κ. Τζανακόπουλο. Τα βάζει όμως και με όσους διέρρευσαν το περιστατικό στα μέσα ενημέρωσης. Όπως σημειώνει: «Ατόπημα η διαρροή και δημοσίευση του γεγονότος και ας συμφωνούμε ότι δεν έπρεπε να πράξει έτσι ο Δημήτρης». Κάνει μάλιστα λόγο για κομματικούς κανιβαλισμούς «που είναι μέρος της κληρονομιάς του ξεπερασμένου κομμουνιστικού κόμματος- κινήματος». Γράφει χαρακτηριστικά ο κ. Καρανίκας: «Ο Δημήτρης Τζανακόπουλος είναι σύντροφος. Τον Δημήτρη τον γνωρίζω από την νεολαία Συνασπισμού πριν γίνει γραμματέας της οργάνωσης. Με το ίδιο ταπεραμέντο και την αγάπη του για την κοινωνία, την γνώση, τα κοινά, την πολιτική και πάντα με ανιδιοτέλεια να υπηρετεί τα ιδανικά της αριστεράς. Με το ίδιο νεύρο της έντασης για αυτό που πιστεύει και στην πρώτη γραμμή γι’αυτό που παλεύει και ποτέ δεν έκανε πίσω στα δύσκολα. Ο πολύς κόσμος τον γνωρίζει με αφορμή τον Τσίπρα, όπως όλους και όλες μας στον Συριζα ΠΣ,. Διευθυντής γραφείου του πρωθυπουργού, εκπρόσωπος Συριζα, βουλευτής, γραμματέας του κόμματος και πάντα με ήθος και αξιοπρέπεια δίχως να εκθέσει το κόμμα, τον πρόεδρο και πάντα πιστός σύντροφος δίπλα του ακόμα και αν είχε κάποια διαφωνία και πάντα με το ίδιο ταπεραμέντο. Είναι ντροπή να του επιτίθεται κόσμος κάνοντας κουτσομπολιό, διογκώνοντας ένα άσχημο γεγονός με σκοπό την συκοφάντηση του, την αποδόμηση και δολοφονία του χαρακτήρα του. Με αφορμή ένα και μοναδικό αρνητικό επεισόδιο, σε μια κακή συγκυρία, δεν επιτρέπεται η γενίκευση, η καταδίκη και η απαξίωση ενός ανθρώπου, αλλά η καταδίκη της πράξης, γιατί πολύ σωστά δεν μας ταιριάζει και δεν μας αρέσει. Αλλά μέχρι εκεί. Ατόπημα η διαρροή και δημοσίευση του γεγονότος και ας συμφωνούμε ότι δεν έπρεπε να πράξει έτσι ο Δημήτρης αλλά έλεος με την επιλεκτική, μερική διαφάνεια που καταντάει όπλο εναντίον της ολότητας και της ουσίας. Είμαστε άνθρωποι και παλεύουμε διαρκώς με τις δυνατότητες και τις αδυναμίες μας. Ο Δημήτρης μάλωσε με άσχημο τρόπο & δημιούργησε πρόβλημα με έναν σύντροφο του και είναι λάθος και άσχημο και γι’αυτό όταν μαλώνουμε μετανιώνουμε και αυτό είναι πιο σημαντικό από την οποιαδήποτε καταδίκη και τιμωρία. Ο Δημήτρης είναι ένα άξιο και χρήσιμο στέλεχος της αριστεράς και του ΣΥΡΙΖΑ ΠΣ και ας διαφωνώ με ένταση τον τελευταίο καιρό μαζί του, αλλά δεν βγήκε να με καταγγείλει ούτε να με δώσει στα ΜΜΕ ώστε να πέσουν οι ύαινες να με φάνε. Και τα λέω εγώ αυτά για τον Δημήτρη ενώ με έχει διαγράψει από φίλο του λόγω ενός καυγά επειδή διαφωνώ μαζί του και είμαι σίγουρος ότι οι φίλοι του και οι συνεργάτες του που γνωρίζουν την ποιότητα του, συμφωνούν μαζί μου. Πάμε παρακάτω επιλέγοντας τον πολιτισμό της συνεννόησης και ας αφήσουμε τους κομματικούς κανιβαλισμούς που είναι μέρος της κληρονομιάς του ξεπερασμένου κομμουνιστικού κόμματος- κινήματος. Ας μην κάνουμε την τρίχα τριχιά εξυπηρετώντας πολιτικές σκοπιμότητες γιατί είμαι σε θέση να πω ακόμα πιο πολλά και δεν χρειάζεται».",2023-07-05 09:47:43+00:00,2023,7,5,9
48,https://www.newsbeast.gr/,https://www.newsbeast.gr//politiki/arthro/9829424/christos-spirtzis-ston-syriza-kanei-koumanto-mia-kommatiki-grafeiokratia,ΠΟΛΙΤΙΚΗ,Χρήστος Σπίρτζης: Στον ΣΥΡΙΖΑ κάνει κουμάντο μια κομματική γραφειοκρατία,2023-07-05T08:02:54Z,"Νέες αιχμές για τις εσωτερικές λειτουργίες στον ΣΥΡΙΖΑ άφησε ο Χρήστος Σπίρτζης. Είχε προηγηθεί η δήλωση – καρφί για τον Ευκλείδη Τσακαλώτο και την Έφη Αχτσιόγλου πως «το επιτελείο μας δεν γνώριζε ότι η αγορά έχει πάρει μεγάλη ανάσα». Βάζοντας στο στόχαστρο την «κομματική γραφειοκρατία», ο κ. Σπίρτζης ανέφερε: «Για να δούμε τι είναι η ηγεσία ενός κόμματος; Είναι τα μέλη της Πολιτικής Γραμματείας, αυτοί που λειτουργούσαν καθημερινά και λάμβαναν αποφάσεις – και γι’ αυτό είπα ότι δεν υλοποιήθηκαν οι αποφάσεις του συνεδρίου – ή ήταν μια κομματική γραφειοκρατία που ακόμα και σήμερα έχει όχι τη συντριπτική πλειοψηφία αλλά το όλον του ΣΥΡΙΖΑ και του μηχανισμού του». Ερωτηθείς περαιτέρω για τον ισχυρισμό του και για το εάν «αυτοί είναι που κάνουν κουμάντο και σήμερα», ο Χρήστος Σπίρτζης απάντησε καταφατικά και πρόσθεσε: «Γιατί ποιοι ήταν γραμματείς του κόμματος τα τελευταία χρόνια; Ο Πάνος Σκουρλέτης, που διαφώνησε στο συνέδριο με τις αποφάσεις, ο Δημήτρης Τζανακόπουλος, η Ράνια Σβίγκου. Κανείς, δηλαδή, από την πλειοψηφία». Σχετικά με τη συζήτηση που γίνεται για τον νέο πρόεδρο και εάν αυτός μπορεί να προέρχεται από μια τάση που δεν είναι πλειοψηφούσα, ο πρώην υπουργός του ΣΥΡΙΖΑ υπογράμμισε πως «ο καινούργιος πρόεδρος δεν θα βγει με καλλιστεία, με πολιτικές θέσεις θα βγει». «Για να μπορέσουμε να πάμε παρακάτω να σφυρηλατήσουμε ακόμα περισσότερο την ενότητα του κόμματός μας θα πρέπει να διευκρινίσουμε μία σειρά από ζητήματα σε συγκεκριμένους τομείς, στα εθνικά θέματα, το ασφαλιστικό, τις προτάσεις μας για την επιχειρηματικότητα», πρόσθεσε. Ο Χρήστος Σπίρτζης αναφέρθηκε και στον Αλέξη Τσίπρα για τον οποίο είπε ότι κατάφερε να ενώσει διαφορετικές πολιτικές ομάδες μέσα στον ΣΥΡΙΖΑ: «είναι ο άνθρωπος, ο ηγέτης που μπόρεσε να φέρει μέσα στον ΣΥΡΙΖΑ πάρα πολύ διαφορετικές πολιτικές ομάδες και κατευθύνσεις και είχε την ικανότητα – ευτυχώς για τον χώρο – να συνθέτει όλα αυτά τα διαφορετικά ρεύματα και να παράγει μία προοδευτική πρόταση». Όσον αφορά, τέλος, το μεγαλύτερο στοίχημα, ο Χρήστος Σπίρτζης υποστήριξε οτι «είναι ο προοδευτικός και δημοκρατικός χώρος να εκφραστεί και να μείνει δεύτερος πόλος του συστήματος, να μη γίνει η ακροδεξιά δεύτερος πόλος. Το διακύβευμα εσωτερικά στον ΣΥΡΙΖΑ είναι εάν θα συνεχίζει να υλοποιεί τις αποφάσεις του συνεδρίου και θα καλύπτει από την σοσιαλδημοκρατία τους σοσιαλιστές, την ευρωπαϊκή αριστερά και τη ριζοσπαστική αριστερά ή έαν θα περιοριστεί στην ριζοσπαστική αριστερά και θα έχει μικρότερη κοινωνική απεύθυνση».",2023-07-05 08:02:54+00:00,2023,7,5,8
49,https://www.newsbeast.gr/,https://www.newsbeast.gr//politiki/arthro/9829318/trechoun-oi-diadikasies-ston-syriza-stis-arches-tis-epomenis-evdomadas-synedriazei-ek-neou-i-politiki-grammateia,ΠΟΛΙΤΙΚΗ,«Τρέχουν» οι διαδικασίες στον ΣΥΡΙΖΑ – Στις αρχές της επόμενης εβδομάδας συνεδριάζει εκ νέου η Πολιτική Γραμματεία,2023-07-05T07:25:49Z,"Στις αρχές της ερχόμενης εβδομάδας -μετά και την ολοκλήρωση της τριήμερης διαδικασίας των προγραμματικών δηλώσεων στη Βουλή- θα συνεδριάσει η Πολιτική Γραμματεία του ΣΥΡΙΖΑ ΠΣ ενόψει της Κεντρικής Επιτροπής του κόμματος που έχει οριστεί για τις 15-16 Ιουλίου. Στην ΚΕ θα κατατεθούν οι υποψηφιότητες για τη θέση του προέδρου του κόμματος. Υπενθυμίζεται, ότι, όπως αποφασίστηκε στη συνεδρίαση της ΠΓ την περασμένη Κυριακή, η εισήγηση της ΠΓ προς την ΚΕ θα είναι να διεξαχθεί διαρκές συνέδριο στα τέλη Αυγούστου και να πραγματοποιηθεί η εκλογή νέου προέδρου από τη βάση στο πρώτο δεκαήμερο του Σεπτεμβρίου (σε ένα ή δύο Σαββατοκύριακα ανάλογα με τον αριθμό των υποψηφίων).  Επιπλέον, να διεξαχθεί έκτακτο συνέδριο τον Νοέμβριο.",2023-07-05 07:25:49+00:00,2023,7,5,7
50,https://www.newsbeast.gr/,https://www.newsbeast.gr//politiki/arthro/9827496/to-pasok-rokanizei-idi-to-178-tou-syriza-tin-ora-pou-stin-koumoundourou-archizoun-na-vgainoun-ta-machairia,,"Το ΠΑΣΟΚ ροκανίζει ήδη το 17,8% του ΣΥΡΙΖΑ, την ώρα που στην Κουμουνδούρου αρχίζουν να βγαίνουν τα μαχαίρια",2023-07-05T04:01:00Z,"Η κυβέρνηση έδωσε μια πρώτη εικόνα για το τι θα γίνει το επόμενο διάστημα με έμφαση στη χθεσινή σύσκεψη που έγινε στο υπουργείο Υγείας υπό τον πρωθυπουργό. Ο Κυριάκος Μητσοτάκης με την επίσκεψή του στο γραφείο του υπουργού Μιχάλη Χρυσοχοΐδη θέλησε να δείξει ότι στην ατζέντα της έχει τα θέματα της υγείας και θα ακολουθήσουν τις επόμενες ημέρες και άλλα υπουργεία. Ο Μητσοτάκης θέλει να δείξει στην κοινή γνώμη ό,τι το παρόν κυβερνητικό σχήμα είναι σχήμα δουλειάς και δεν υπάρχει καιρός για χάσιμο. Μια από τις πρώτες κινήσεις της κυβέρνησης είναι να δοκιμάσει τις αντοχές των δημοσίων υπαλλήλων, καθώς ετοιμάζει αλλαγές στο πλαίσιο για την κινητικότητα, την αξιολόγηση και τα μπόνους. Το ζήτημα, όμως όπως μου έλεγε παλαιός υπουργός, είναι ό,τι η κυβέρνηση θέλει να προχωρήσει η αξιολόγηση, η οποία όμως δεν έχει γίνει για τους διευθυντές και τους προϊσταμένους τα τελευταία επτά ή οκτώ χρόνια. Πέρα από τις πρώτες κινήσεις της κυβέρνησης, τα φώτα έπεσαν χθες και Κοινοβούλιο δεύτερη μέρα με τη νέα σύνθεση που προέκυψε από τις πρόσφατες εκλογές. Εκεί ήταν η εκλογή του Κώστα Τασούλα εκ νέου στη θέση του Προέδρου της Βουλής, των αντιπροέδρων και των γραμματέων. Η κίνηση που προκάλεσε θετικά σχόλια ήταν τα συγχαρητήρια του Κυριάκου Μητσοτάκη στον Σωκράτη Φάμελλο για την ανάδειξή του στη θέση του μεταβατικού προέδρου του ΣΥΡΙΖΑ, μια θέση που έλαβε μετά το «όχι» της Όλγας Γεροβασίλη. Αυτό που έμαθα για την Όλγα Γεροβασίλη είναι ό,τι κάποιοι επιμένουν, χωρίς να θέλει όμως η Αρτινιά πολιτικός και πρώην υπουργός, να θέσει υποψηφιότητα για την προεδρία του κόμματος. Μια συζήτηση που δεν έχει βάση, αφού η ίδια δεν επιθυμεί, ενώ από χθες είναι και αντιπρόεδρος της Βουλής. Στα πηγαδάκια χθες στο Κοινοβούλιο κυριάρχησε η συζήτηση για το μέλλον του ΣΥΡΙΖΑ και τι θα γίνει μετά τον Αλέξη Τσίπρα. Και η συζήτηση δεν ήταν μόνο στα πηγαδάκια του ΣΥΡΙΖΑ, αλλά και στις παρέες των υπολοίπων βουλευτών από τα άλλα κόμματα. Πολλά ακούστηκαν, αλλά εγώ θα μείνω σε αυτό που μου είπε έμπειρος παράγοντας του ΣΥΡΙΖΑ που ξέρει πρόσωπα και καταστάσεις: οι υποψηφιότητες δε θα είναι πάνω από τρεις. Και ξέρει! Στην επικαιρότητα βρέθηκε, όχι για καλό λόγο, ο Γιώργος Τσίπρας, ο ξάδελφος του πρώην πρωθυπουργού που δεν κατάφερε να εκλεγεί. Μιλώντας στο Πρώτο Πρόγραμμα της ΕΡΤ, ανέφερε ότι ο κίνδυνος διάσπασης του κόμματος είναι υπαρκτός. Έμαθα πως η τοποθέτησή του στο εσωτερικό του κόμματος πυροδότησε αρκετά σχόλια, όχι ιδιαίτερα καλά για τον ίδιο. Τι ακριβώς εννοεί αλλά και γιατί τα λέει τώρα που βρίσκονται σε μια περίοδο που διεργασιών; Δεν είναι πρώτη φορά που ο Γιώργος Τσίπρας συγκεντρώνει έντονη εσωτερική κριτική. Ενδεχομένως ούτε και η τελευταία… Αυτό που θέλουν πάση θυσία στην Κουμουνδούρου είναι να μην υπάρξουν φυγόκεντρες δυνάμεις και αποχωρήσεις που να δώσουν μια εικόνα διαλυτική για τον ΣΥΡΙΖΑ στην κοινωνία. Πάντως η πρώην βουλευτής Α’ Πειραιά, όπου βουλευτής θα είναι και ο Αλέξης Τσίπρας που πήρε την έδρα από τον Θοδωρή Δρίτσα, κίνηση που προκάλεσε αρνητικά σχόλια στο εσωτερικό του ΣΥΡΙΖΑ, Γεωργία Γεννιά, μέσω μίας μακροσκελούς ανάρτησης με τίτλο «ΑΡΚΕΤΑ!!», προανήγγειλε την αποχώρησή της και με ανάρτησή της στο Facebook εξαπέλυσε επίθεση στα προβεβλημένα στελέχη του ΣΥΡΙΖΑ, κάνοντας λόγο για «ελιτίστικες μαζώξεις με στόχο να μοιράσουν θέσεις και όχι να δώσουν λύσεις στο αδιέξοδο που έχουμε βρεθεί». Ε, και πώς να επέλθει ηρεμία όταν έχουν βγει τα μαχαίρια. Νέο επεισόδιο χθες μεταξύ του Πάνου Σκουρλέτη και του Χρήστου Σπίρτζη. Ο πρώτος στον απόηχο των επιθέσεων που έκανε ο δεύτερος στο οικονομικό επιτελείο του ΣΥΡΙΖΑ, π.χ. Ευκλείδης Τσακαλώτος και Έφη Αχτσιόγλου που δεν είχαν ιδέα τι γίνεται στην αγορά με τους ελεύθερους επαγγελματίες, του έριξε το καρφί. «Βεβαίως, για να λέμε και τα σύκα σύκα και τη σκάφη σκάφη, ο Χρήστος Σπίρτζης ήταν στον πυρήνα του ηγετικού επιτελείου. Εγώ ήμουν στη μειοψηφία από ένα σημείο κι έπειτα», είπε. Και να κλείσω τη σημερινή στήλη με τις εξελίξεις στην Κεντρική Ένωση Δήμων Ελλάδας (ΚΕΔΕ). Μπορεί να μην έγινε, ακόμη, πρόεδρος ο Δήμαρχος Αθηναίων, Κώστας Μπακογιάννης, αν και αυτό φαίνεται να γίνεται μετά τις εκλογές του προσεχούς Οκτωβρίου, αλλά η προεδρία πήγε πάλι στη ΝΔ. Νέος πρόεδρος εξελέγη ο Λάζαρος Κυρίζογλου, στη θέση του παραιτηθέντος λόγω της υπουργοποίησής του Δημήτρη Παπαστεργίου. Να σας πω και το παραπολιτικό της υπόθεσης: ο νέος πρόεδρος είναι άνθρωπος του Αντώνη Σαμαρά και διαχρονικός αυτοδιοικητικός και μάλιστα πετυχημένος. Η αντίστροφη μέτρηση για τις αυτοδιοικητικές εκλογές άρχισε και μπορεί οι πολίτες να μην το ξέρουν, αλλά σε 58 μέρες λήγει η προθεσμία για την κατάθεση των συνδυασμών για την αναμέτρηση του προσεχούς Οκτωβρίου σε Δήμους και Περιφέρειες. Αυτό που είδα και με εξέπληξε ήταν η άμεση κινητοποίηση του ΠΑΣΟΚ που όρισε χθες επικεφαλής της Επιτροπής για τις αυτοδιοικητικές εκλογές τον πολύπειρο πρώην υπουργό Κώστα Σκανδαλίδη που δεν εξελέγη βουλευτής. Άρα άμεσα θα γίνουν και οι αναγκαίες κινήσεις για δήμους και περιφέρειες και στην Επιτροπή συμμετέχουν ο υπεύθυνος της επιτροπής ψηφοδελτίων του ΠΑΣΟΚ στις εκλογές, ο Βαγγέλης Αργύρης, ο Βασίλης Βαλασόπουλος, η Καλλιόπη Γιαννοπούλου, ο πολύπειρος αυτοδιοικητικός Σίμος Δανιηλίδης, ο Πάρις Κουκουλόπουλος που ξέρει όσο λίγοι τον αυτοδιοικητικό χώρο, ο στενός συνεργάτης του Νίκου Ανδρουλάκη, Νίκος Μήλης, η Κατερίνα Μπατζελή, ο Μανώλης Όθωνας, ο Νίκος Σαλαγιάννης, κ.α. Επειδή όσα χρόνια κι αν έχουν περάσει, το ΠΑΣΟΚ διαθέτει ακόμη το μηχανισμό, ροκανίζει ήδη το 17,8% του ΣΥΡΙΖΑ. Ενός ΣΥΡΙΖΑ που στις αυτοδιοικητικές μάλλον θα πετάξει λευκή πετσέτα και αυτό δε θα του βγει σε καλό. Στα δικαστήρια λύνουν τις διαφορές τους τον τελευταίο καιρό οι δύο αδερφές Μαργαρίτα και Ευλαμπία Ράμμου, οι οποίες μετά το θάνατο του ιδρυτή της Market In και πατέρα τους, Θωμά Ράμμου, μέσα στην πανδημία από κορονοϊό, έχουν βρεθεί στις δικαστικές αίθουσες. Τον περασμένο Φεβρουάριο και Μάρτιο η Μαργαρίτα Ράμμου κατέθεσε δύο αγωγές κατά της αδερφής της, με αίτημα να ακυρωθούν οι προηγούμενες αποφάσεις του διοικητικού συμβουλίου για ακίνητα που μίσθωσε η εταιρεία στη Λευκάδα. Ακούω ότι η Μαργαρίτα Ράμμου, η οποία βρίσκεται αντιμέτωπη τόσο με την αδερφή της Ευλαμπία και τον σύζυγό της Πέτρο Χαροντάκη όσο και με τη μητέρα της Γιαννούλα Ράμμου, επιδιώκει να πιέσει την άλλη πλευρά με το ενδεχόμενο πώλησης του μετοχικού της ποσοστού, το οποίο είναι μοιρασμένο δια του τρία στις δύο κόρες και στη σύζυγο του εκλιπόντος. Μιλάμε βέβαια για μία αλυσίδα που έχει τζίρο 400 εκατομμύρια ευρώ, ποσό διόλου αμελητέο και μάλιστα διερευνά όπως μαθαίνω και νέες εξαγορές, επιδιώκοντας την επέκτασή της. Η πλευρά Χαροντάκη – Ευλαμπίας Ράμμου, φέρεται πάντως να διατείνεται ότι θα αποκτήσει και τα ποσοστά των συμμετόχων, δηλαδή της μητέρας και της άλλης κόρης κατά το προσεχές διάστημα. Μένει να δούμε εάν αυτό θα επιβεβαιωθεί. Δέκα είναι οι υποθέσεις που καλείται να λύσει δικαστικά το αμερικανικό fund της HIG Capital, που διαχειρίζεται περί που 55 δισεκατομμύρια δολάρια χαρτοφυλάκιο επενδύσεων. Αυτό ανέφερε μάλιστα και ο Κωνσταντίνος Μπήτρος, γενικός διευθυντής της Inventio που είναι εταιρεία διαχείρισης επενδύσεων της HIG στην Ελλάδα. Οι δέκα αυτές υποθέσεις αφορούν τη διαμάχη με τον επιχειρηματία Κωνσταντίνο Κυπριώτη, ξενοδόχο, όπου στον όμιλο που ο ίδιος δημιούργησε η HIG απέκτησε ποσοστό 45%, εξαγοράζοντάς το από την αδερφή του επιχειρηματία. Ο Κυπριώτης αρνείται με κάθε τρόπο να δεχτεί ότι η πώληση του 45% είναι νόμιμη και ότι έχει συμβεί και προσπαθεί αυτή τη στιγμή να την προσβάλει με κάθε τρόπο στα δικαστήρια. Την ίδια στιγμή εκκρεμεί και μία ακόμα απόφαση που θα αφορά στην αίτηση εξυγίανσης που έχει κατατεθεί για τον όμιλο Κυπριώτη και αυτή αναμένεται να εκδοθεί έως το τέλος του 2023. Σε πλήρη εξέλιξη βρίσκεται αυτή την περίοδο η επένδυση για την Ελληνικός Χρυσός στις Σκουριές της Χαλκιδικής. Το συνολικό επενδυτικό πρόγραμμα στη Χαλκιδική ανέρχεται στα 1,9 δισεκατομμύρια ευρώ, ενώ έχουν ήδη επενδυθεί 1,3 δισεκατομμύρια ευρώ. Επιδίωξη είναι η εξαγωγή μετάλλων με στόχο να φτάσουν πάνω από τα 11 δισεκατομμύρια ευρώ έως το 2035 από 1 δισεκατομμύριο ευρώ που είναι αυτή τη στιγμή. Στο πλάνο των επενδυτών είναι και περιβαλλοντικές επενδύσεις συνολικού ύψους 120 εκατομμυρίων ευρώ. Μελλοντικά η Ελλάδα μπορεί να ανέλθει σε ετήσια παραγωγή 6,7 τόνων χρυσού, έναντι 1,6 που είναι σήμερα, ενώ η παραγωγή της Σουηδία ανέρχεται σε 8,1 τόνους και της Φινλανδία 7,7 τόνους. Παρά το γεγονός ότι η Μασούτης υπέγραψε προσύμφωνο για την εξαγορά των καταστημάτων της αλυσίδας Αγγελής στην Πελοπόννησο και συγκεκριμένα στην Ηλεία, η υπόθεση φαίνεται ότι κολλάει. Ο λόγος είναι ότι στην πορεία η Μασούτης ανακάλυψε ότι ένα από τα καταστήματα που είχε συμφωνήσει να εξαγοράσει, βγαίνει σε πλειστηριασμό. Και αυτό όπως ήταν αναμενόμενο ανέκοψε -προσωρινά τουλάχιστον- την πορεία της εξαγοράς. Διότι αυτό στην πράξη σημαίνει ότι αν βγει το ακίνητο του Τερζή σε πλειστηριασμό και τελικά το αποκτήσει άλλος, μπορεί τελικά ο Μασούτης να χάσει το κατάστημα από ανταγωνιστή του. Κάτι που δεν φαίνεται να ικανοποιεί ιδιαίτερα τη διοίκηση της αλυσίδας από τη Βόρεια Ελλάδα. Μία νέα άφιξη θα στο Χρηματιστήριο Αθηνών θα γίνει πράξη την Παρασκευή 7 Ιουλίου. Ο λόγος για τη MEDΑΒΕΕ, τη γνωστή ελληνική εταιρεία εσωρούχων, οι οποία εισέρχεται στην Εναλλακτική Αγορά του Χρηματιστηρίου. Ο Λεωνίδας Ζησιάδης, διευθύνων σύμβουλος της MED A.B.E.E, θα κηρύξει την έναρξη της συνεδρίασης χτυπώντας το παραδοσιακό καμπανάκι σε δύο ημέρες από σήμερα. Και η είσοδος της εταιρείας αποτελεί μία θετική εξέλιξη στις αρκετές αποχωρήσεις που έχουμε δει να συμβαίνουν τα τελευταία χρόνια από την οργανωμένη αγορά. Η πορεία και τα επόμενα βήματα της MED δεν μπορούν παρά να προκαλούν ενδιαφέρον, υπό την προϋπόθεση ότι η πορεία της στο Χρηματιστήριο θα είναι εξελικτική με την προοπτική κάποια στιγμή να μπει και στην Κύρια Αγορά και δίνοντας αξία στους μετόχους της αλλά και στους επενδυτές.",2023-07-05 04:01:00+00:00,2023,7,5,4
51,https://www.newsbeast.gr/,https://www.newsbeast.gr//politiki/arthro/9828104/apeilei-me-apochorisi-proin-vouleftis-tou-syriza-xekavalikepste-ap-to-kalami,ΠΟΛΙΤΙΚΗ,Απειλεί με αποχώρηση πρώην βουλευτής του ΣΥΡΙΖΑ: «Ξεκαβαλικέψτε απ´ το καλάμι»,2023-07-04T18:45:00Z,"Με αποχώρηση από τον ΣΥΡΙΖΑ απειλεί η άλλοτε βουλευτής Β’ Πειραιά του κόμματος, Γεωργία Γεννιά, η οποία σε μακροσκελή της ανάρτηση κριτικάρει τις διαδικασίες που εκτυλίσσονται από την παραίτηση του Αλέξη Τσίπρα και έπειτα.  Μάλιστα η πρώην βουλευτής στρέφεται ευθέως, φωτογραφίζοντας και όχι κατονομάζοντας, κατά του Διονύση Τεμπονέρα, για τον οποίο αναφέρει: «Υποψήφιοι από διαρροές, χωρίς να έχουν ανακοινώσει υποψηφιότητα, την αποσύρουν σε τηλεοπτικούς και ραδιοφωνικούς σταθμούς, όχι στα όργανα του κόμματος» Παράλληλα στρέφει τα «βέλη» της και στον Δημήτρη Τζανακόπουλο, που στην επίθεσή του κατά του Πάνου Ρήγα χαρακτήρισε τους προερχόμενους από τη Χαριλάου Τρικούπη «σκουπίδια του ΠΑΣΟΚ». Λέει χαρακτηριστικά η Γεωργία Γεννιά: « Ο τότε Γραμματεας πρόσφατα εξέφρασε τα πραγματικά του αισθήματα, χαρακτηρίζοντας σκουπίδια τους «πασοκους» που του μόλυναν την καθαρότητα της ιδεολογίας του κι απέτυχαν να φέρουν το ΣΥΡΙΖΑ στην εξουσία για να έχει ο ίδιος την εξουσία που του Αρμόζει με την οποία ξεκινησε τον βιοποριστικό του αγώνα ως κυβερνητικό στελεχος . Δεν θυμάμαι αν είχε εκτεθεί στην κρίση του ελληνικού λαού το 2015. Κι όμως αυτος ο τσαμπουκάς διαχειρίστηκε τις νέες εγγραφές και τη διεύρυνση που όντως απέτυχε στα χέρια του». Τέλος, καλεί τα στελέχη του ΣΥΡΙΖΑ να «ξεκαβαλικέψουν» τονίζοντας πως «θα περιμένω λίγο ακόμα».  Ολόκληρη η ανάρτησή της: «Α Ρ Κ Ε Τ Α Ούτε τη νίκη ούτε την ήττα μπορεί να διαχειριστεί η ηγεσία του ΣΥΡΙΖΑ ΠΣ. Υποψήφιοι από διαρροές, χωρίς να έχουν ανακοινώσει υποψηφιότητα, την αποσύρουν σε τηλεοπτικούς και ραδιοφωνικούς σταθμούς , όχι στα Όργανα του κόμματος,  συνεδριάσεις χωρίς χάραξη πολιτικών στόχων πανηγύρια από όσους εκλέχτηκαν εν τελει βουλευτές, συγκροτώντας όμως μια κοινοβουλευτική ομάδα που ούτε πρόταση δυσπιστίας μπορεί να καταθέσει, Ελιτίστικες μαζώξεις με στόχο να μοιράσουν θέσεις και όχι να δώσουν λύσεις στο αδιέξοδο που έχουμε βρεθεί Κλάμα αλλά και τοξικότητα από αναρτήσεις που καμία σχέση δεν έχουν με την Αριστερά Συνιστώσες των συνιστωσών που ο κόσμος δεν ξέρει τι αντιπροσωπεύει η καθεμία. Άλλωστε η σύγχυση υπάρχει πλέον στο μυαλό του ψηφοφόρου στο να ξεχωρίσει την Αριστερά από τη Δεξιά και το Κέντρο , όχι να ξέρει τι ειναι ΡΕΝΕ 6και 6, Κίνηση Μελών, 53 Ομπρελες κλπ Συν όλα τα άλλα Οποιος παράλογος αποχωρεί από το κόμμα, ειναι εχθρος του που εχει ως στόχο να βλάψει την ενότητα και την Ανασυγκρότηση!! Άθλιες εμφανίσεις σε τηλεοπτικές εκπομπές στελεχών μας που εκπροσωπούν την πάρτη τους ακόμα και σήμερα Να υπενθυμίσω πως η επόμενη ημέρα ήταν χθες! Όταν τα μέλη από 30.000 έγιναν 170.000! Αποστολή μας ήταν να τα φέρουμε. Πιστεύαμε πως υπήρχε σχέδιο από τα Κεντρικά να αξιοποιηθούν να έχουν ρόλο να αναλάβουν θεσεις ευθύνης … αλλα τι λέω η τρελή ονειροπόλα !! Ο τότε Γραμματεας πρόσφατα εξέφρασε τα πραγματικά του αισθήματα, χαρακτηρίζοντας σκουπίδια τους «πασοκους» που του μόλυναν την καθαρότητα της ιδεολογίας του κι απέτυχαν να φέρουν το ΣΥΡΙΖΑ στην εξουσία για να έχει ο ίδιος την εξουσία που του Αρμόζει με την οποία ξεκινησε τον βιοποριστικό του αγώνα ως κυβερνητικό στελεχος . Δεν θυμάμαι αν είχε εκτεθεί στην κρίση του ελληνικού λαού το 2015. Κι όμως αυτος ο τσαμπουκάς διαχειρίστηκε τις νέες εγγραφές και τη διεύρυνση που όντως απέτυχε στα χέρια του. Για τη λειτουργία των ΟΜ τουλάχιστον όσων είχα την ατυχία να βιώσω, (με εξαιρέσεις πάντα και με υπέροχους ανθρωπους μέλη τους ) θα μιλήσω σε ένα βιβλιο μου ίσως !! Σίγουρα θα ειναι περισσοτεροι από έναν τόμο! 13 χρόνια στον ΣΥΡΙΖΑ κι έχουσα σώας τας φρένας μου και υγιά τον νουν ..περιμένω λίγο ακόμα. Να ακούσω μια σοβαρή φωνή να ουρλιαξει, για τη συντριβή και την καθίζηση των οραμάτων μας που ξεθωριάζουν μέρα με τη μέρα .. Έστω και μία …  Ξεκαβαλικεψτε απ´ το καλάμι !!  Σας, μας βλέπει ο κόσμος !!Λίγη αξιοπρέπεια !!Λίγη σοβαρότητα !!Λίγο πριν αποχωρήσω …» Α Ρ Κ Ε Τ Α ‼️Ούτε τη νίκη ούτε την ήττα μπορεί να διαχειριστεί η ηγεσία του ΣΥΡΙΖΑ ΠΣ. 🔴Υποψήφιοι από διαρροές,…",2023-07-04 18:45:00+00:00,2023,7,4,18
52,https://www.newsbeast.gr/,https://www.newsbeast.gr//politiki/arthro/9827699/syriza-ta-favori-ta-aoutsainter-kai-poioi-tha-ithelan-na-katsoun-stin-proedriki-karekla-alla-de-tha-to-epicheirisoun,,"ΣΥΡΙΖΑ: Τα φαβορί, τα αουτσάιντερ και ποιοι θα ήθελαν να κάτσουν στην προεδρική καρέκλα, αλλά δε θα το επιχειρήσουν",2023-07-04T17:01:00Z,"Με την παραίτησή του, ο Αλέξης Τσίπρας αιφνιδίασε τους πάντες. Κυρίως τους συντρόφους του και την κοντινή του ομάδα. Εκείνους που τώρα καλούνται να σηκώσουν το ΣΥΡΙΖΑ στις πλάτες τους και να τον κρατήσουν σε ένα ικανοποιητικό επίπεδο. Πώς ορίζεται αυτό το όριο; Μάλλον πάνω από το 17,84% που πήρε το κόμμα της Αριστεράς μετά τις εκλογές του Ιουνίου του 2023. Αλλά πόσο πάνω; Πριν φτάσουμε σε αυτό το σημείο, πρέπει να γνωρίζουμε ποιος θα ηγηθεί την επόμενη μέρα. Καλεσμένος στο στούντιο του Newsbeast ένας από τους πιο έμπειρους πολιτικούς συντάκτες. Ο Άρης Ραβανός πιστεύει πως οι υποψήφιοι τελικά θα είναι τρεις. Και μάλλον θα χρειαστούν δύο εκλογικές διαδικασίες για την ανάδειξη του νέου προέδρου. Μία την Κυριακή 3 Σεπτεμβρίου και μία, με τους δύο πρώτους, μία εβδομάδα αργότερα. Σε λίγες ημέρες, και πιο συγκεκριμένα στις 15 και 16 Ιουλίου, έχει οριστεί η συνεδρίαση της Κεντρικής Επιτροπής. Τότε θα κατατεθούν και οι υποψηφιότητες για την εκλογή του νέου προέδρου. Ποιοι μπορεί να είναι οι υποψήφιοι και ποια είναι η επιρροή τους στο κόμμα; «Ξεκάθαρα υποψήφιο δεν έχουμε αυτή τη στιγμή. Το αντίθετο, έχουμε πρόσωπα που έχουν πει “όχι”. Το θέμα δεν είναι μόνο τα πρόσωπα αλλά και τι πρεσβεύουν. Ποια είναι η πολιτική τους πλατφόρμα», σημειώνει ο Άρης Ραβανός. «Ο Τσίπρας δεν εμπλέκεται στη διαδικασία και δε θα το κάνει. Αυτά που λένε πως έχει δώσει το “δαχτυλίδι”, απ’ όσο γνωρίζω, δεν ισχύουν», συμπληρώνει. Έφη Αχτσιόγλου. Για πολλούς λόγους θεωρείται φαβορί. Συνδυάζει τεχνοκρατική και πολιτική αντίληψη. Φρέσκο πρόσωπο. Νέα γενιά. Έχει να πει πολλά, πρέπει όμως ν’ ακούσουμε και τις πολιτικές της απόψεις. Θα έχει τη στήριξη της Ομπρέλας. Διονύσης Τεμπονέρας. Ήθελε να κατέβει αλλά έκανε πίσω. Το χειρίζεται έξυπνα. Δηλώνει παρών με συγκεκριμένες διαδικασίες. Αλέξης Χαρίτσης. Σοβαρός και μετρημένος. Έχει καλά περάσματα – και στους προεδρικούς και στον κόσμο. Θα εξαρτηθεί τι θα γίνει με την Αχτσιόγλου. Ένας από τους δύο θα βγει μπροστά, ο άλλος θα κάνει πίσω. Αν θα κατέβει, θα πάει καλά. Ευκλείδης Τσακαλώτος. Ο λόγος του μετράει. Αν κατέβαινε ο Τσίπρας στις εκλογές, θα ήταν απέναντί του για να καταγράψει δυνάμεις η Ομπρέλα. Δεν σηματοδοτεί την ανανέωση. Θα συνεχίσει να παίζει ρόλο στο ΣΥΡΙΖΑ αλλά δύσκολα ως ο επόμενος πρόεδρος του κόμματος. Παύλος Πολάκης. Έχει φανατικούς φίλους και φανατικούς εχθρούς. Ένα πρόσωπο που αν αποφασίσει να θέσει υποψηφιότητα, μπορεί ν’ αυξήσει τη συμμετοχή. Μπορεί να παρακινήσει ψηφοφόρους να πάνε να ψηφίσουν. Άσχετα τι μπορεί να του προσάψει κανείς για τον τρόπο που συμπεριφέρεται, μιλάει στην καρδιά του κόσμου του ΣΥΡΙΖΑ. Δεν πάει για να βγει αλλά για να δείξει τη δική του διάσταση των πραγμάτων. Την επισημοποιεί με αυτόν τον τρόπο. Ρένα Δούρου. Προεδρική. Θέλει να κατέβει. Έχει τα εχέγγυα και τις δυνατότητες για να βγει μπροστά και να ηγηθεί. Το ζήτημα είναι ποιους θα στηρίξουν οι προεδρικοί. Και ο Πολάκης και ο Παππάς ανήκουν σε αυτή την κατηγορία, στην ίδια ομάδα. Είναι πολλά τα μέλη, όμως. Μεγάλο το ακροατήριο. Νίκος Παππάς. Δεν το έχει αποκλείσει, ούτε το έχει επιβεβαιώσει. Παρά τη δικαστική απόφαση, θεωρεί πως δικαιώθηκε από τον κόσμο. Βγήκε πρώτος σε ψήφους, έχει πάρει τη λαϊκή εντολή. Η στενή σχέση που είχε με τον Αλέξη Τσίπρα στον παρελθόν μπορεί να τον βοηθήσει αλλά ο πρώην πρόεδρος του ΣΥΡΙΖΑ δε σκοπεύει να επηρεάσει τις εξελίξεις. Ακούστε την ενδιαφέρουσα συζήτηση με τον Άρη Ραβανό",2023-07-04 17:01:00+00:00,2023,7,4,17
53,https://www.newsbeast.gr/,https://www.newsbeast.gr//politiki/arthro/9827357/vouli-choris-antiproedro-spartiates-plefsi-eleftherias-kai-niki,ΠΟΛΙΤΙΚΗ,"Βουλή: Χωρίς αντιπρόεδρο Σπαρτιάτες, Πλεύση Ελευθερίας και Νίκη",2023-07-04T13:30:07Z,"Η ευρύτερη συναίνεση που καταγράφηκε στην επιλογή του Κώστα Τασούλα για τη θέση του Προέδρου της Βουλής, δεν χαρακτηρίζει και την εκλογή των αντιπροέδρων, όπου τόσο η Νέα Δημοκρατία, όσο και ο ΣΥΡΙΖΑ δεν στήριξαν τις επιλογές άλλων κομμάτων. Συγκεκριμένα, το Κομμουνιστικό Κόμμα Ελλάδας, η Πλεύση Ελευθερίας, η Νίκη και οι Σπαρτιάτες ψήφισαν «παρών» – από θέση αρχής- στην επιλογή του Κώστα Τασούλα για Πρόεδρο της Βουλής. Από τα 8 κόμματα της Βουλής, τρία δεν εξέλεξαν αντιπρόεδρο της Βουλής. Πρόκειται για τους Σπαρτιάτες, την Πλεύση Ελευθερίας και τη Νίκη.  Η Νέα Δημοκρατία δεν ψήφισε τους αντιπροέδρους των τριών κομμάτων. Ο ΣΥΡΙΖΑ δεν ψήφισε τους αντιπροέδρους από Νίκη και Σπαρτιάτες, ψήφισε όμως της Πλεύσης Ελευθερίας. Ψήφισαν συνολικά 300 βουλευτές, Για το αξίωμα του Α Αντιπροέδρου ψήφισαν 299 βουλευτές, ο Ιωάννης Πλακιωτάκης (ΝΔ) έλαβε 269 ψήφους και 30 βουλευτές ψήφισαν «παρών» (εκλέγεται) Για το αξίωμα του Β Αντιπροέδρου, ψήφισαν 299 βουλευτές, ο Γιώργος Γεωργαντάς (ΝΔ) έλαβε 269 ψήφους και 30 βουλευτές ψήφισαν «παρών» (εκλέγεται) Για το αξίωμα του Γ Αντιπροέδρου, ψήφισαν 299 βουλευτές, ο Θανάσης Μπούρας (ΝΔ) έλαβε 269 ψήφους και 30 βουλευτές ψήφισαν «παρών» (εκλέγεται) Για το αξίωμα του Δ Αντιπροέδρου, ψήφισαν 300 βουλευτές, η Όλγα Γεροβασίλη (ΣΥΡΙΖΑ) έλαβε 270 ψήφους και 30 βουλευτές ψήφισαν «παρών» (εκλέγεται) Για το αξίωμα του Ε’ Αντιπροέδρου, ψήφισαν 300 βουλευτές, ο Οδυσσέας Κωνσταντινόπουλος (ΠΑΣΟΚ) έλαβε 270 ψήφους και 30 βουλευτές ψήφισαν «παρών» (εκλέγεται) Για το αξίωμα του Στ’ Αντιπροέδρου, ψήφισαν 300 βουλευτές, ο Γιώργος Λαμπρούλης (ΚΚΕ) έλαβε 269 ψήφους, και 31 ψήφισαν «παρών» (εκλέγεται) Για το αξίωμα του εβδόμου Αντιπροέδρου ψήφισαν 300 βουλευτές, ο Πέτρος Δημητριάδης (Σπαρτιάτες) έλαβε 25 ψήφους και 275 βουλευτές ψήφισαν «παρών» (δεν εκλέγεται) Για το αξίωμα του όγδοου Αντιπροέδρου ψήφισαν 300 βουλευτές, ο Βασίλης Βιλιάρδος (Ελληνική Λύση) έλαβε 256 ψήφους και 44 βουλευτές ψήφισαν «παρών» (εκλέγεται) Για το αξίωμα του ένατου Αντιπροέδρου ψήφισαν 300 βουλευτές, ο Γιώργος Αποστολάκης (Νίκη) έλαβε 31 ψήφους και 269 βουλευτές ψήφισαν «παρών» (δεν εκλέγεται) Για το αξίωμα του δέκατου Αντιπροέδρου ψήφισαν 300 βουλευτές, ο Μιχαήλ Χουρδάκης (Πλεύση Ελευθερίας) έλαβε 95 ψήφους και 205 βουλευτές ψήφισαν «παρών) (δεν εκλέγεται) Για το αξίωμα των Κοσμητόρων, ψήφισαν 300 βουλευτές. Από τη ΝΔ, ο Βασίλειος Νικόλαος Υψηλάντης έλαβε 270 ψήφους και 30 βουλευτές ψήφισαν «παρών», ο κ. Βασίλης Γιόγακας έλαβε 270 ψήφους και 30 βουλευτές ψήφισαν «παρών». Από τον ΣΥΡΙΖΑ η Μαρίνα Κοντοτόλη έλαβε 270 ψήφους και 30 βουλευτές ψήφισαν «παρών». Για το αξίωμα των Γραμματέων ψήφισαν 300 βουλευτές. Από τη ΝΔ ο κ. Κωνσταντίνος Κεφαλογιάννης έλαβε 270 ψήφους και 30 βουλευτές ψήφισαν «παρών», η Μαρία Νεφέλη Χατζηιωαννίδου έλαβε 270 ψήφους και 30 βουλευτές ψήφισαν «παρών», ο Γεώργιος Βρεττάκος έλαβε 270 ψήφους, 30 βουλευτές ψήφισαν «παρών», ο Σπύρος Κουλκουδίνας έλαβε 270 ψήφους και 30 βουλευτές ψήφισαν «παρών». Από τον ΣΥΡΙΖΑ, ο Πέτρος Παππάς έλαβε 269 ψήφους και 31 βουλευτές ψήφισαν «παρών». Από το ΠΑΣΟΚ, ο Μανώλης Χριστοδουλάκης έλαβε 270 ψήφους και 30 βουλευτές ψήφισαν «παρών». Με την ανακοίνωση της λήξης της συνεδρίασης, η Πρόεδρος της Πλεύσης Ελευθερίας Ζωή Κωνσταντοπούλου ζήτησε τον λόγο. Όπως όμως επισήμανε ο Πρόεδρος της Βουλής Κωνσταντίνος Τασούλας, ζητήθηκε η εξουσιοδότηση του Σώματος για την επικύρωση των Πρακτικών και αυτή παρεσχέθη από την πλειοψηφία. Επίσης, ανακοίνωσε ότι με τη συναίνεση του Σώματος λύεται η συνεδρίαση για την Πέμπτη 6 Ιουλίου με αντικείμενο την ανάγνωση των προγραμματικών δηλώσεων της κυβέρνησης, από τον πρωθυπουργό. Ο Πρόεδρος της Βουλής είπε στην κ. Κωνσταντοπούλου ότι δεν μπορεί να υπάρξει συζήτηση σε αυτή τη φάση. Ο ΣΥΡΙΖΑ-ΠΣ περιμένει από τον πρόεδρο της Βουλής να υλοποιήσει τη δέσμευσή του άμεσα και να λυθεί το πρόβλημα που έχει δημιουργηθεί, δήλωσε ο πρόεδρος της ΚΟ του ΣΥΡΙΖΑ Σωκράτης Φάμελλος, για το ζήτημα που έθεσε η αξιωματική αντιπολίτευση αναφορικά με τη χωροταξία των κομμάτων στην αίθουσα της Ολομέλειας. Μετά την εκλογή του Κωνσταντίνου Τασούλα στο αξίωμα του προέδρου της Βουλής και ενώ βρισκόταν σε εξέλιξη η ψηφοφορία, για την εκλογή αντιπροέδρων, ο Σωκράτης Φάμελλος δήλωσε τα εξής: «Όπως γνωρίζετε, ο ΣΥΡΙΖΑ-ΠΣ κατέθεσε εχθές, με επιστολή του προς τον πρόεδρο της Βουλής, την οξύτατη διαμαρτυρία του, για την επιλογή τής κατανομής των θέσεων μέσα στην Ολομέλεια. Επιλέχθηκε να διασπαστεί ο χώρος των βουλευτών του ΣΥΡΙΖΑ, σε τρία σημεία, κάτι που υποβαθμίζει το κοινοβουλευτικό έργο του ΣΥΡΙΖΑ-ΠΣ. Επιλέχθηκε επίσης και η τοποθέτηση του κόμματος ”Σπαρτιάτες” στα αριστερά έδρανα της Βουλής, κάτι το οποίο είναι αναντίστοιχο και με τον κοινοβουλευτικό κανόνα αλλά και την κοινοβουλευτική ιστορία.  Επισημαίνουμε προς όλες τις κατευθύνσεις, και στον κ. Μητσοτάκη, ότι ο ΣΥΡΙΖΑ-ΠΣ θα κάνει ό,τι είναι δυνατόν, για να υπερασπιστεί τη κοινοβουλευτική λειτουργία και τον κοινοβουλευτικό κανόνα. Οφείλουμε όλοι και όλες να κάνουμε την αντίστοιχη επιλογή γιατί αυτό θα δημιουργήσει και το μήνυμα στην ελληνική κοινωνία ότι οφείλει και αυτή να σέβεται και να παρακολουθεί τις διαδικασίες του ελληνικού Κοινοβουλίου. Περιμένουμε από τον πρόεδρο της Βουλής να υλοποιήσει τη δέσμευσή του άμεσα και να λυθεί το πρόβλημα που έχει δημιουργηθεί».",2023-07-04 13:30:07+00:00,2023,7,4,13
54,https://www.newsbeast.gr/,https://www.newsbeast.gr//politiki/arthro/9826851/allaxe-thesi-meta-apo-14-chronia-o-alexis-tsipras-stin-aithousa-tis-voulis-parachorise-simera-to-edrano-ston-famello,ΠΟΛΙΤΙΚΗ,Άλλαξε θέση μετά από 14 χρόνια ο Αλέξης Τσίπρας στην αίθουσα της Βουλής – Παραχώρησε σήμερα το έδρανο στον Φάμελλο,2023-07-04T10:14:10Z,"Μετά από 14 χρόνια ως επικεφαλής της Κοινοβουλευτικής Ομάδας του ΣΥΡΙΖΑ – Προοδευτική Συμμαχία ο Αλέξης Τσίπρας άλλαξε σήμερα θέση στην αίθουσα της Ολομέλειας του Κοινοβουλίου. Από τη στιγμή που χθες το απόγευμα εξελέγη επικεφαλής της Κ.Ο. ο Σωκράτης Φάμελλος, του παραχώρησε το έδρανό του. Πλέον στο κάτω διάζωμα που κάθονται οι βουλευτές του κόμματος της αξιωματικής αντιπολίτευσης, δεξιά (όπως βλέπεις από το Προεδρείο) θα κάθεται ο Σωκράτης Φάμελλος μέχρι να εκλεγεί νέος πρόεδρος στον ΣΥΡΙΖΑ, στη μέση η Όλγα Γεροβασίλη που αναμένεται να εκλεγεί νέα αντιπρόεδρος της Βουλής και μέχρι πρότινος ήταν γραμματέας της Κοινοβουλευτικής Ομάδας και αριστερά ο κ. Τσίπρας, δίπλα στον γραμματέα του ΚΚΕ Δημήτρη Κουτσούμπα, όπως μαρτυρούν και οι σχετικές φωτογραφίες. Θυμίζουμε ότι ο κ. Τσίπρας εξελέγη για πρώτη φορά βουλευτής στις 4 Οκτωβρίου 2009 και μπήκε στο Κοινοβούλιο έχοντας ήδη το αξίωμα του προέδρου του κόμματος (τότε ο ΣΥΡΙΖΑ ήταν πέμπτο κόμμα).",2023-07-04 10:14:10+00:00,2023,7,4,10
55,https://www.newsbeast.gr/,https://www.newsbeast.gr//politiki/arthro/9826611/karteros-kata-tebonera-epeidi-diafonei-me-tis-diergasies-eklogis-neou-proedrou-ston-syriza,ΠΟΛΙΤΙΚΗ,Καρτερός κατά Τεμπονέρα επειδή διαφωνεί με τις διεργασίες εκλογής νέου προέδρου στον ΣΥΡΙΖΑ,2023-07-04T09:51:21Z,"Ο γνωστός δημοσιογράφος και συνεργάτης του Αλέξη Τσίπρα, Θανάσης Καρτερός, επιτίθεται μέσα από την εφημερίδα «Αυγή» εναντίον του Δημήτρη Τεμπονέρα, επειδή ο δεύτερος διαφωνεί με τις διαδικασίες ανάδειξης νέου προέδρου στον ΣΥΡΙΖΑ. Στο άρθρο του με τίτλο «Δεν είναι έτσι;», επισημαίνει ότι: «Το τελευταίο που χρειάζεται είναι η σοφία όσων τα ήξεραν και δεν τα έλεγαν, τα έλεγαν και δεν τους άκουγαν, φυσούσαν το γιαούρτι ενώ καίγονταν στον «χυλό», υπενθυμίζοντας ότι τυπικά ο κ. Τσίπρας είναι ακόμη πρόεδρος του ΣΥΡΙΖΑ – Προοδευτική Συμμαχία. Παράλληλα επισημαίνει ότι «στις συνθήκες αυτές είναι επείγον να τελειώσουν το πένθος και οι εύκολες κατηγορίες», υπογραμμίζοντας ότι «το τελευταίο που χρειάζεται σήμερα είναι η σοφία όσων τα ήξεραν και δεν τα έλεγαν, τα έλεγαν και δεν τους άκουγαν, φυσούσαν το γιαούρτι ενώ καίγονταν στον “χυλό”». Στο άρθρο του ο κ. Καρτερός αναφέρει: «Μερικές αυτονόητες αλήθειες, που ίσως είναι χρήσιμες στη φάση που περνάει ο ΣΥΡΙΖΑ. Πρώτον, ο ΣΥΡΙΖΑ είναι με την ψήφο του λαού αξιωματική αντιπολίτευση. Δεν του είπε κανείς ψηφοφόρος να λύσει πρώτα τα προβλήματά του και ύστερα να υπηρετήσει τον ρόλο που επιτάσσουν η ψήφος του, το σύνταγμα και οι φαιοί συσχετισμοί στη Βουλή. Τσίπρας: «Να μην επιτρέψουμε να χαθεί ούτε μια μέρα τόσο στην αντιπαράθεση με την κυβέρνηση της Ν.Δ., όσο και στην αντιπαράθεση με τις δικές μας αδυναμίες, παθογένειες και προβλήματα». Δεν είναι έτσι; Δεύτερον, ο Τσίπρας είναι ακόμα τυπικά πρόεδρος του κόμματος. Σε ειδικό καθεστώς αποχώρησης από τη θέση; Μάλιστα. Σε συνθήκες που πρέπει και θέλει να κρατήσει απόσταση από τις διαδικασίες, αφού δεσμεύτηκε να παραμερίσει για να περάσει «το νέο κύμα»; Μάλιστα. Με όρους μη εμπλοκής στην εκλογή νέου προέδρου; Μάλιστα. Δήλωσε, όμως, ότι θα είναι παρών πριν, κατά και μετά τη διαδικασία. Προφανώς με τον πιο πρόσφορο τρόπο. Αλλά παρών. Δεν είναι έτσι; Τρίτον, στις συνθήκες αυτές είναι επείγον να τελειώσουν το πένθος και οι εύκολες κατηγορίες. Να βρεθούν κοινοί τόποι. Αν κάποιοι νομίζουν ότι είμαστε μόνοι μας, κάνουν μεγάλο λάθος. Η πολιτική, όπως και η φύση, απεχθάνεται το κενό. Η παράταση του πένθους, η γοητεία των αποχωρήσεων, η χαιρεκακία «τώρα να σας δω χωρίς τον Τσίπρα» ευνοούν τον Μητσοτάκη, την Άκρα Δεξιά και τους «γείτονες» στο λεγόμενο δημοκρατικό στρατόπεδο που καραδοκούν. Δεν είναι έτσι; Τέταρτον, το τελευταίο που χρειάζεται σήμερα είναι η σοφία όσων τα ήξεραν και δεν τα έλεγαν, τα έλεγαν και δεν τους άκουγαν, φυσούσαν το γιαούρτι ενώ καίγονταν στον «χυλό». Όσων δηλώνουν παρόντες στις διεργασίες, μόνο εφόσον συντελέσουν σε ό,τι συμβαδίζει με τις δικές τους θέσεις και αρχές. Συνταγή που μετατρέπει σίγουρα μια δυσκολία σε κρίση και μια κρίση σε εμφύλιο. Η απόλυτη αλήθεια δεν έχει καμιά θέση στη δύσκολη συζήτηση για τα γιατί και τα πώς. Δεν είναι έτσι; Συμπέρασμα: Πριν τις απόψεις και τους στόχους μετρά σήμερα η στάση καθενός. Βλέποντας τη στάση σου, παύει να μ’ ενδιαφέρει ο στόχος σου, λέει ο κύριος Κόινερ. Δεν είναι έτσι;» Να σημειωθεί ότι ο κ. Διονύσης Τεμπονέρας έχει εκφράσει τη διαφωνία του με τη διαδικασία εκλογής προέδρου του ΣΥΡΙΖΑ, όπως αποφασίστηκε κατά τη συνεδρίαση της Πολιτικής Γραμματείας του κόμματος. Όπως σημείωσε σήμερα, μιλώντας στο ραδιόφωνο των «Παραπολιτικών» έχει καταθέσει πρόταση για το πώς θα πρέπει να πορευτεί το κόμμα, ενώ ξεκαθάρισε πως δεν θα είναι υποψήφιος πρόεδρος και πως δεν θα συμμετάσχει σε εκλογή προέδρου από μια διαδικασία που δεν τον βρίσκει σύμφωνο. Προχθές ο κ. Τεμπονέρας στη συνεδρίαση της Πολιτικής Γραμματείας του κόμματος κατέθεσε πρόταση ζητώντας έκτακτο συνέδριο και εκλογή προέδρου του ΣΥΡΙΖΑ, μετά τις αυτοδιοικητικές εκλογές του Οκτωβρίου. Έκανε επίσης λόγο για «στρατηγική ήττα» στις εθνικές εκλογές του Ιουνίου λέγοντας ότι το κόμμα θα εξαϋλωθεί αν συνεχίσει με τις συνταγές του παρελθόντος.",2023-07-04 09:51:21+00:00,2023,7,4,9
56,https://www.newsbeast.gr/,https://www.newsbeast.gr//politiki/arthro/9826657/mavros-gia-ton-epomeno-proedro-tou-syriza-prepei-na-einai-pio-morfomenos-kai-exisou-goiteftikos-me-ton-tsipra,ΠΟΛΙΤΙΚΗ,Μαύρος για τον επόμενο πρόεδρο του ΣΥΡΙΖΑ: «Πρέπει να είναι πιο μορφωμένος και εξίσου γοητευτικός με τον Τσίπρα»,2023-07-04T09:43:44Z,"Ο διευθύνων σύμβουλος της MRB Δημήτρης Μαύρος, σχολίασε την επόμενη ημέρα στον ΣΥΡΙΖΑ, σκιαγραφώντας το προφίλ του διαδόχου του Αλέξη Τσίπρα. «Πρέπει να είναι πιο μορφωμένος και το ίδιο γοητευτικός», σχολίασε. «Ο επόμενος πρόεδρος του ΣΥΡΙΖΑ πρέπει είναι περισσότερο μορφωμένος από τον κύριο Τσίπρα, πρέπει να είναι εξίσου ή περίπου γοητευτικός όσο ο κύριος Τσίπρας, πρέπει να μπορεί να σταθεί στο εξωτερικό καλύτερα από τον κύριο Τσίπρα και πρέπει εσωτερικά μέσα στην Ελλάδα, οι αγορές να μην νιώθουν ότι απειλούνται από επιλογές τις οποίες θα κάνει», ανέφερε στο OPEN, με τους υπόλοιπους παρευρισκόμενους του πάνελ να ψιθυρίζουν το όνομα της Έφης Αχτσιόγλου… Δείτε το video και το σχετικό απόσπασμα μετά το 11:15: Και πάλι το σχετικό απόσπασμα… Μαύρος (MRB), φωτογραφίζοντας την Ε. Αχτσιόγλου: «Ο επόμενος πρόεδρος του ΣΥΡΙΖΑ πρέπει είναι περισσότερο μορφωμένος από τον Τσίπρα, πρέπει να είναι εξίσου ή περισσότερο γοητευτικός από τον Τσίπρα, πρέπει να μπορεί να σταθεί στο εξωτερικό καλύτερα απο τον Τσίπρα και στο εσωτερικό… pic.twitter.com/wCbIJV7aV3",2023-07-04 09:43:44+00:00,2023,7,4,9
57,https://www.newsbeast.gr/,https://www.newsbeast.gr//politiki/arthro/9826443/kasselakis-tou-syriza-den-einai-simantiko-to-pou-tha-kathisoun-sti-vouli-oi-spartiates,ΠΟΛΙΤΙΚΗ,Κασσελάκης του ΣΥΡΙΖΑ: Δεν είναι σημαντικό το πού θα καθίσουν στη Βουλή οι «Σπαρτιάτες»,2023-07-04T08:48:16Z,"Με διαφοροποιημένη γραμμή σε σχέση με την επίσημη θέση της Κοινοβουλευτικής Ομάδας του εμφανίστηκε ο βουλευτής του ΣΥΡΙΖΑ – Προοδευτική Συμμαχία Στέφανος Κασσελάκης, όσον αφορά τη χωροταξία στην αίθουσα της Ολομέλειας της Βουλής. Μιλώντας στον τηλεοπτικό σταθμό OPEN και την εκπομπή Ώρα Ελλάδος με τους Δημήτρη Καμπουράκη και Παναγιώτη Στάθη, και ερωτηθείς σχετικά, είπε πως δεν το θεωρεί τόσο σημαντικό θέμα. Σημείωσε μάλιστα ότι «ίσως οι Σπαρτιάτες (σ.σ. που θα κάθονται δίπλα στους βουλευτές του κόμματος της αξιωματικής αντιπολίτευσης) να μάθουν κάτι από τον ΣΥΡΙΖΑ» και πως «στο τέλος της ημέρας έχουν εκλεγεί από τον ελληνικό λαό και εκείνοι. Κάτι εκπροσωπούν, διαφωνούμε κάθετα με αυτό». Ο διάλογος είχε ως εξής; Παναγιώτης Στάθης: Εσείς κ. Κασελάκη το θεωρείτε τόσο σημαντικό για να το αναδείξετε; Δηλαδή τη χωροταξία; Στέφανος Κασελάκης: Όχι. Αντιθέτως ίσως οι Σπαρτιάτες να μάθουν κάτι από τον ΣΥΡΙΖΑ. Παναγιώτης Στάθης: Ο κ. Φάμελλος έστειλε μία επιστολή και ο κ. Τσίπρας είπε δεν είναι σωστό να γίνεται έτσι. Στέφανος Κασελάκης: Καλά θα κάνει ο κόσμος να μιλάει πολιτισμένα στη Βουλή και να βρίσκει λύσεις για τον ελληνικό λαό. Στο τέλος της ημέρας έχουν εκλεγεί από τον ελληνικό λαό και εκείνοι. Κάτι εκπροσωπούν, διαφωνούμε κάθετα με αυτό, αλλά εντάξει να υπάρχει τουλάχιστον μία πολιτισμένη συζήτηση σε μία οκτακομματική Βουλή. Μέχρι εκεί. Θυμίζουμε ότι χθες ο νέος επικεφαλής της Κ.Ο. του ΣΥΡΙΖΑ – Προοδευτική Συμμαχία Σωκράτης Φάμελλος έστειλε επιστολή διαμαρτυρίας στον Πρόεδρο της Βουλής Κώστα Τασούλα, επειδή οι βουλευτές της αξιωματικής αντιπολίτευσης θα κάθονταν δίπλα (και συγκεκριμένα επάνω) από τους βουλευτές του. Όπως τόνιζε χαρακτηριστικά: «Θεωρούμε απαράδεκτο και αδιανόητο ότι επιλέχθηκε να διασπαστεί ο χώρος των καθισμάτων της αξιωματικής αντιπολίτευσης, ώστε να μην υπάρχει συνέχεια των θέσεων των βουλευτών του ΣΥΡΙΖΑ ΠΣ, κάτι το οποίο είναι πρωτοφανές για τα κοινοβουλευτικά δεδομένα. Θεωρούμε επίσης απαράδεκτο ότι επιλέχθηκε η τοποθέτηση του κόμματος ΣΠΑΡΤΙΑΤΕΣ στα έδρανα της αριστεράς στη Βουλή κάτι αναντίστοιχο με την ιστορία της Βουλής και γενικότερα των κοινοβουλίων αλλά και με τον κοινοβουλευτικό κανόνα. Πιστεύω ότι είναι υποχρέωσή σας να προβείτε άμεσα στην αποκατάσταση των ανωτέρω διότι δεν μπορεί να ξεκινήσει η κοινοβουλευτική περίοδος με τόσο σοβαρές παραβιάσεις των κανόνων και της δεοντολογίας».",2023-07-04 08:48:16+00:00,2023,7,4,8
58,https://www.newsbeast.gr/,https://www.newsbeast.gr//politiki/arthro/9826392/ta-prosopa-pou-emfanizontai-os-favori-gia-ti-diadochi-ston-syriza-symfona-me-tis-stoichimatikes-etaireies,ΠΟΛΙΤΙΚΗ,"Τα πρόσωπα που εμφανίζονται ως φαβορί για τη διαδοχή στον ΣΥΡΙΖΑ, σύμφωνα με τις στοιχηματικές εταιρείες",2023-07-04T08:21:34Z,"Το ενδιαφέρον των στοιχηματικών εταιρειών έχουν κινήσει οι εσωκομματικές εκλογές στον ΣΥΡΙΖΑ – Προοδευτική Συμμαχία για την ανάδειξη νέου προέδρου. Θυμίζουμε ότι η ανάδειξη του επικεφαλής του κόμματος της αξιωματικής αντιπολίτευσης θα γίνει εντός του Σεπτεμβρίου. Ξεκάθαρο φαβορί δίνεται η Έφη Αχτσιόγλου, καθώς οι εταιρείες της δίνουν απόδοση 1,40.  Ακολουθεί ο Αλέξης Χαρίτσης με απόδοση 4 ωστόσο ο ίδιος δεν φαίνεται τελικά διατεθειμένος να συμμετάσχει στην κούρσα διαδοχής. Αίσθηση προκαλεί το γεγονός ότι ως τρίτο φαβορί εμφανίζεται ο Διονύσης Τεμπονέρας με απόδοση 8 και αμέσως μετά ο Ευκλείδης Τσακαλώτος με 12. Οι υπόλοιποι είναι αρκετά πιο πίσω, ωστόσο έχει ενδιαφέρον να τους δούμε. Πέμπτο φαβορί σύμφωνα με τις εταιρείες είναι η Ρένα Δούρου, ο Δημήτρης Τζανακόπουλος, ο Νάσος Ηλιόπουλος και ο Παύλος Πολάκης (όλοι έχουν απόδοση 20 ο καθένας). Μετά φιγουράρει το όνομα του ευρωβουλευτή Δημήτρη Παπαδημούλη (με απόδοση 50), ο βουλευτής Επικρατείας Ευάγγελος Αποστολάκης (με απόδοση 80), ενώ απόδοση 100 έχουν η Έλενα Ακρίτα, ο Όθων Ηλιόπουλος και η Κατερίνα Νοτοπούλου. Τη λίστα κλείνουν η εκπρόσωπος Τύπου του ΣΥΡΙΖΑ – Προοδευτική Συμμαχία Πόπη Τσαπανίδου (απόδοση 150) και ο τέως πρόεδρος της Βουλής Νίκος Βούτσης με απόδοση… 220.",2023-07-04 08:21:34+00:00,2023,7,4,8
59,https://www.newsbeast.gr/,https://www.newsbeast.gr//politiki/arthro/9826252/teboneras-me-aftes-tis-diadikasies-den-tha-eimai-ypopsifios-gia-tin-proedria-tou-syriza,ΠΟΛΙΤΙΚΗ,Τεμπονέρας: «Με αυτές τις διαδικασίες δεν θα είμαι υποψήφιος για την προεδρία του ΣΥΡΙΖΑ»,2023-07-04T07:52:09Z,"«Φουντώνει» η μάχη της διαδοχής του Αλέξη Τσίπρα στον ΣΥΡΙΖΑ, καθώς ο εκ των φημολογούμενων υποψηφίων, Διονύσης Τεμπονέρας, εξέφρασε τη διαφωνία του με τη διαδικασία εκλογής προέδρου τονίζοντας πως δεν θα συμμετάσχει. Ποιος όρους έθεσε ως προϋποθέσεις για να διεκδικήσει το χρίσμα; «Δεν προτίθεμαι να συμμετάσχω στην εκλογή προέδρου από μια διαδικασία που δεν με βρίσκει σύμφωνο. Μπορώ να συμμετάσχω σε μια διαδικασία από ένα συνέδριο το οποίο θα αποτυπώσει θέσεις και ιδεολογική ταυτότητα. Αν προσδιοριστούν αυτά μετά υπάρχει διαδικασία εκλογής προέδρου», ανέφερε στον ραδιοφωνικό σταθμό Παραπολιτικά FM. Ο Διονύσης Τεμπονέρας, πρόσθεσε πως «κατέθεσα μια δική μου πρόταση για το πώς ο ΣΥΡΙΖΑ πρέπει να ακολουθήσει μια διαδικασία επαναπροσδιορισμού». Ωστόσο, ξεκαθάρισε πως «παραμένω μέλος και θα δώσω τη μάχη για να βοηθήσω το κόμμα να μεταβεί στην επόμενη ημέρα», ο κ. Τεμπονέρας σχολίασε με αφορμή τις δηλώσεις στελεχών τα τελευταία 24ωρα ότι «όλα αυτά συμβαίνουν γιατί δεν έχει ανοίξει συντεταγμένα μια προσυνεδριακή διαδικασία. Γίνονται οι συζητήσεις στη βάση τοποθετήσεων στελεχών και όχι οργανωμένα». Αναφορικά με τη βαριά εκλογική ήττα της 25ης Ιουνίου σχολίασε χαρακτηριστικά: «Ο ΣΥΡΙΖΑ δεν έχασε απλώς, έχει υποστεί μια στρατηγική ήττα. Ένα κόμμα έχασε το 50% της εκλογικής του δύναμης και δεν μπορούμε να λέμε ότι ευθύνεται η απλή αναλογική ή τα ΜΜΕ».",2023-07-04 07:52:09+00:00,2023,7,4,7
60,https://www.newsbeast.gr/,https://www.newsbeast.gr//politiki/arthro/9826299/den-prokeitai-na-allaxei-i-chorotaxia-stin-olomeleia-tis-voulis-xekatharizoun-koinovouleftikes-piges,ΠΟΛΙΤΙΚΗ,"Δεν πρόκειται να αλλάξει η χωροταξία στην Ολομέλεια της Βουλής, ξεκαθαρίζουν κοινοβουλευτικές πηγές",2023-07-04T07:50:39Z,"Οι θέσεις των κοινοβουλευτικών ομάδων θα παραμείνουν ως έχουν, ξεκαθαρίζουν κοινοβουλευτικές πηγές μετά και τη χθεσινή επιστολή διαμαρτυρίας που είχε καταθέσει ο νέος επικεφαλής της Κ.Ο. του ΣΥΡΙΖΑ – Προοδευτική Συμμαχία Σωκράτης Φάμελλος, επειδή οι βουλευτές της αξιωματικής αντιπολίτευσης θα κάθονταν δίπλα (και συγκεκριμένα επάνω) από τους βουλευτές του. Όπως τόνιζε χαρακτηριστικά: «Θεωρούμε απαράδεκτο και αδιανόητο ότι επιλέχθηκε να διασπαστεί ο χώρος των καθισμάτων της αξιωματικής αντιπολίτευσης, ώστε να μην υπάρχει συνέχεια των θέσεων των βουλευτών του ΣΥΡΙΖΑ ΠΣ, κάτι το οποίο είναι πρωτοφανές για τα κοινοβουλευτικά δεδομένα. Θεωρούμε επίσης απαράδεκτο ότι επιλέχθηκε η τοποθέτηση του κόμματος ΣΠΑΡΤΙΑΤΕΣ στα έδρανα της αριστεράς στη Βουλή κάτι αναντίστοιχο με την ιστορία της Βουλής και γενικότερα των κοινοβουλίων αλλά και με τον κοινοβουλευτικό κανόνα. Πιστεύω ότι είναι υποχρέωσή σας να προβείτε άμεσα στην αποκατάσταση των ανωτέρω διότι δεν μπορεί να ξεκινήσει η κοινοβουλευτική περίοδος με τόσο σοβαρές παραβιάσεις των κανόνων και της δεοντολογίας». Πληροφορίες αναφέρουν πως τις προηγούμενες ημέρες ο επικεφαλής των «Σπαρτιατών» Βασίλης Στίγκας, ζήτησε από τον Πρόεδρο της Βουλής Κώστα Τασούλα να τοποθετηθούν οι βουλευτές του στις μπροστινές σειρές των εδράνων, υποστηρίζοντας ότι η Ολομέλεια έχει πέντε πτέρυγες και οι «Σπαρτιάτες» είναι το πέμπτο σε κοινοβουλευτική δύναμη κόμμα. Το αίτημα ωστόσο απορρίφθηκε όπως απορρίφθηκε και η σκέψη να τοποθετηθούν στα ορεινά άκρα δεξιά έδρανα, εκεί όπου καθόντουσαν παλαιότερα οι βουλευτές της Χρυσής Αυγής αφού κάτι τέτοιο θα προκαλούσε πολυδιάσπαση στην Κοινοβουλευτική Ομάδα της Νέας Δημοκρατίας.",2023-07-04 07:50:39+00:00,2023,7,4,7
61,https://www.newsbeast.gr/,https://www.newsbeast.gr//politiki/arthro/9825878/nikos-farantouris-den-prepei-na-perasei-megalo-diastima-me-to-komma-akefalo,ΠΟΛΙΤΙΚΗ,Νίκος Φαραντούρης: Δεν πρέπει να περάσει μεγάλο διάστημα με το κόμμα ακέφαλο,2023-07-04T05:59:00Z,"«Τρέχουν» οι εξελίξεις στον ΣΥΡΙΖΑ όσον αφορά την εκλογή νέου προέδρου μετά την παραίτηση του Αλέξη Τσίπρα. Μιλώντας στο MEGA το στέλεχος ΣΥΡΙΖΑ Νίκος Φαραντούρης αναφέρθηκε στις εξελίξεις μετά την παραίτηση του Αλέξη Τσίπρα. «Υπήρξε συνεδρίαση της Πολιτικής Γραμματείας λίγα 24ωρα από την παραίτηση του αργηγού κόμματος. Τι άλλο θέλουμε; Η Πολιτική Γραμματεία είναι ένα όργανο που εισηγείται προς την Κεντρική Επιτροπή, άρα εισηγητική ήταν η απόφασή της». «’Εχουμε μπροστά μας δημοτικές εκλογές, ευρωεκλογές, κάποια εκλογικά ορόσημα, άρα θα πρέπει να πάμε προετοιμασμένοι εκεί. Αφετέρου δεν πρέπει να περάσει μεγάλο διάστημα με το κόμμα ακέφαλο. Θέλουμε να είμαστε αποτελεσματικοί. Θέλουμε να είμαστε ταχείς, αλλά όχι βιαστικοί», τόνισε. Τις εξελίξεις στον ΣΥΡΙΖΑ σχολίασε και ο βουλευτής ΝΔ Δημήτρης Αβραμόπουλος, εκφράζοντας το αίτημα για μία αξιόπιστη αντιπολίτευση. «Στο ίδιο έργο θεατές είμαστε. Κάθε φορά που ένα κόμμα χάνει την εξουσία αρχίζει η εσωστρέφεια. Η Ελλάδα θέλει μία πολύ σοβαρή και αξιόπιστη αντιπολίτευση για να μπορεί να συνυπάρχει και να συνλειτουργεί με τη συμπολίτευση, ώστε συνθετικά να παράγεται πολιτικό έργο και αποτέλεσμα».",2023-07-04 05:59:00+00:00,2023,7,4,5
62,https://www.newsbeast.gr/,https://www.newsbeast.gr//politiki/arthro/9823113/na-giati-malosan-tzanakopoulos-rigas-oi-synantiseis-tsakalotou-me-epicheirimaties-poios-eipe-ochi-gia-ton-kotsovolo,,"Να γιατί μάλωσαν Τζανακόπουλος – Ρήγας, οι συναντήσεις Τσακαλώτου με επιχειρηματίες – Ποιος είπε «όχι» για τον Κωτσόβολο",2023-07-04T04:01:00Z,"Η νέα Βουλή ορκίστηκε χθες με τον παραδοσιακό τρόπο και πλέον η κυβέρνηση αρχίζει να τρέχει για να δούμε και τις πρώτες κυβερνητικές κινήσεις. Μια πρώτη γεύση θα πάρουμε από μεθαύριο Πέμπτη με τον πρωθυπουργό Κυριάκο Μητσοτάκη που θα διαβάσει τις προγραμματικές δηλώσεις της κυβέρνησης και με την ψήφο εμπιστοσύνης που αναμένεται να λάβει το βράδυ του προσεχούς Σαββάτου μετά από μια τριήμερη διαδικασία. Ο πρωθυπουργός λέει ό,τι τώρα τρέχουμε και ως εκ τούτου από την προσεχή Δευτέρα θα εντατικοποιήσει και τις επισκέψεις του στα υπουργεία. Θα κάνει ένα κύκλο επισκέψεων για να στείλει και μηνύματα ότι η κυβέρνηση θα είναι στην πρώτη γραμμή και είναι σχήμα δουλειάς. Κατά την χθεσινή διαδικασία στο Κοινοβούλιο, ο Κυριάκος Μητσοτάκης ήταν αρκετά ευδιάθετος και είχε πολλούς χαιρετισμούς με τους βουλευτές του που έσπευσαν να του ευχηθούν για καλή και παραγωγική θητεία. Ο ίδιος φαινόταν να το απολαμβάνει και αυτό ήταν εμφανές κατά την παρουσία τόσο στην αίθουσα του Κοινοβουλίου όσο και στο γραφείο του στο ισόγειο. Τι είδα χθες στο Κοινοβούλιο, πέρα από τα ντυσίματα, τις οικογενειακές φωτογραφίες, κ.α.; Την Ντόρα Μπακογιάννη να κινείται ως οικοδέσποινα, δείχνοντας ότι από την ίδια θα περνάνε πολλά που έχουν σχέση με την Κοινοβουλευτική Ομάδα και τη σχέση της με το Μέγαρο Μαξίμου. Η Ντόρα με τον αέρα που έχει, μπήκε στην αίθουσα και ξεκίνησε να χαιρετά με άνεση και χαμόγελο, τόσο τον γενικό γραμματέα του ΚΚΕ Δημήτρη Κουτσούμπα όσο και τον Αλέξη Τσίπρα, πρώην πρόεδρο του ΣΥΡΙΖΑ – ΠΣ, αλλά και τον πρόεδρο του ΠΑΣΟΚ, Νίκο Ανδρουλάκη. Από την άλλη πλευρά ο πρώην πρωθυπουργός, Αλέξης Τσίπρας, μετά την παραίτησή του από την ηγεσία του ΣΥΡΙΖΑ – ΠΣ φάνηκε να ξεπερνά το αρχικό σοκ και η ψυχολογική πίεση έμεινε στην άκρη. Πλέον το χαμόγελο επέστρεψε για τα καλά στο πρόσωπό του και ο πρώην πρόεδρος του ΣΥΡΙΖΑ δέχθηκε τον χαιρετισμό όλων των βουλευτών του κόμματος που τον υποδέχθηκαν και με χειροκροτήματα στην συνεδρίαση της Κοινοβουλευτικής Ομάδας. Αυτό που έμαθα και έχει ιδιαίτερη σημασία, είναι ότι ο Τσίπρας δε θα μείνει στη γωνιά ως απλός παρατηρητής όσων συμβαίνουν στο εσωτερικό του κόμματός του, αλλά θα μιλάει στο Κοινοβούλιο όταν αυτός κρίνει. Αυτό που έκανε αίσθηση μετά από χρόνια στο Κοινοβούλιο ήταν τα πλατιά χαμόγελα των βουλευτών του ΠΑΣΟΚ που είδαν την Κοινοβουλευτική Ομάδα να αυξάνεται. Αυτό χαροποιεί τους πάντες και φάνηκε και κατά την χθεσινή σύναξη τους στο Κοινοβούλιο και ιδιαίτερα στην οικογενειακή φωτογραφία που βγήκαν στα σκαλοπάτια. Ο Νίκος Ανδρουλάκης αναμένεται να κάνει κινήσεις για να ενισχύσει την εικόνα ανανέωσης για το κόμμα του και αυτό θα φανεί και στις εργασίες του Κοινοβουλίου. Στο περιθώριο ήταν ο Δημήτρης Τζανακόπουλος στη χθεσινή ορκωμοσία της Βουλής, δείχνοντας πως δεν έχει ξεχαστεί το έντονο επεισόδιο που καταγράφηκε προ ημερών στην Κουμουνδούρου μεταξύ του ιδίου και του Παναγιώτη Ρήγα. Ο καυγάς των δύο πρώην γραμματέων της αξιωματικής αντιπολίτευσης ξεκίνησε το βράδυ της 25ης Ιουνίου, λίγη ώρα μετά την ανακοίνωση των εκλογικών αποτελεσμάτων που έφεραν τον ΣΥΡΙΖΑ – Προοδευτική Συμμαχία να λαμβάνει μόλις 17,8%. Στα κεντρικά γραφεία υπήρχε μεγάλη κατήφεια και όλοι έψαχναν να βρουν τι έφταιξε για τη -νέα- επώδυνη ήττα. Ο Δ. Τζανακόπουλος φανερά εκνευρισμένος άρχισε να μιλάει ειρωνικά για την «επιτυχία» της διεύρυνσης του κόμματος προς την Κεντροαριστερά, αίτημα που είχε στηρίξει ανοικτά η εσωκομματική τάση ΡΕΝΕ – Ριζοσπαστική Εναλλακτική Ενότητα, (που έχει προκύψει από τη διάσπαση της Κίνησης Μελών) στην οποία ανήκει μεταξύ άλλων και ο Π. Ρήγας. «Κρίμα, έπρεπε να έχετε φέρει και τον Χρήστο Παπουτση με τον Δημήτρη Ρέππα (τους πρώην υπουργούς του ΠΑΣΟΚ) για να είναι “πετυχημένη” η διεύρυνση» λέει κάποια στιγμή ο Τζανακόπουλος. «Σιγά ρε που σου φταίει η διεύρυνση, άντε φύγε από δω χάμω» φέρεται να του απάντησε ο Ρήγας ενώ ανάμεσα στις απαντήσεις που έλαβε ο πρώην κυβερνητικός εκπρόσωπος ήταν «η διεύρυνση σου φταίει ή η γραμμή που αποφασίζατε στον “πρωινό καφέ” μαζί με τον Καλογήρου (ο πρώην υπουργός και νυν διευθυντής του γραφείου του απερχόμενου πλέον προέδρου του ΣΥΡΙΖΑ Αλέξη Τσίπρα) και μας έφερε εδώ;». Κουβέντα στην κουβέντα οι δύο άνδρες ήταν έτοιμοι να πιαστούν στα χέρια και εάν δεν επενέβαιναν οι ψυχραιμότεροι η κατάσταση θα είχε ξεφύγει ακόμη περισσότερο. Παραμένω στα εσωκομματικά του ΣΥΡΙΖΑ – ΠΣ και αυτό που μαθαίνω είναι ότι η ομάδα των Προεδρικών έχει σπάσει και αυτό θα φανεί και στις υποψηφιότητες που θα ανακοινωθούν το επόμενο διάστημα. Ήδη φαίνεται ότι θα είναι υποψήφιος ο Παύλος Πολάκης. Αυτό που ξέρω είναι ότι θέλει και η Ρένα Δούρου και φαίνεται πως κλείνει η υποψηφιότητα του Νίκου Παππά που ρωτήθηκε χθες στο Mega, αλλά δεν πήρε ξεκάθαρη θέση και το άφησε ανοικτό. Και όπως έμαθα το έχει σκεφθεί σοβαρά και αναμένεται να κάνει την κίνησή του. Χθες το απόγευμα έμαθα ότι έγινε διαδικτυακή σύναξη της αριστερής τάσης του ΣΥΡΙΖΑ, της Ομπρέλας, όπου συζήτησαν επί αρκετές ώρες τα νέα δεδομένα, χωρίς όμως δια ταύτα. Θα ξαναγίνει σήμερα συζήτηση, έμαθα ότι και την Κυριακή το βράδυ υπήρξε και διαδικτυακή των «53», όπου πολλά και ενδιαφέροντα ειπώθηκαν για το τι πρέπει να γίνει από εδώ και πέρα. Μια αποκάλυψη έκανε χθες βράδυ στην εκπομπή Κόντρα 24 ο δημοσιογράφος Δημήτρης Χατζηνικόλας που ήταν και υποψήφιος βουλευτής με τον ΣΥΡΙΖΑ – ΠΣ στην Α’ Αθηνών. Η αποκάλυψη αυτή δεν ήταν πολιτική, αλλά δείχνει όμως τη νοοτροπία που επικρατεί στο κόμμα και λέει πολλά. Τι είπε ο Δ. Χατζηνικόλας; Είναι Κυριακή και συνεδριάζει στο κέντρο της Αθήνας η Πολιτική Γραμματεία του κόμματος. Εκεί έξω από τα γραφεία είναι περίπου 15-20 δημοσιογράφοι και αρκετοί καμεραμάν. Οι ώρες είναι δύσκολες με υψηλές θερμοκρασίες και δεν είχε φροντίσει κανείς να υπάρξει κάτι δροσερό. Κάποια στιγμή περνάει ένας κύριος στα γραφεία με νερά και κάποιος δημοσιογράφος ζητά να πάρει ένα. Και λογικό. Το κομματικό στέλεχος αντιδρά και λέει κάτι του στυλ, εγώ έρχομαι στο σπίτι σου να πάρω τα πράγματά σου; Όλοι ξαφνιάζονται. Και ο Δ. Χατζηνικόλας λέει ότι αυτό δείχνει πολλά για το πώς σκέπτονται στο κόμμα. Κατά την διάρκεια της εκπομπής του στέλνει μήνυμα κομματικό στέλεχος και του εξηγεί πως δεν ισχύει αυτό με τον δημοσιογράφο να σημειώνει ότι μακάρι να έγινε και να τους δόθηκε έστω και λίγο νερό, αν και μέχρι τις τρεις και μισή που έμεινε αυτός εκεί δεν έγινε κάτι τέτοιο. Μαθαίνω ότι Ευκλείδης Τσακαλώτος, το όνομα του οποίου ακούγεται για τους υποψήφιους προέδρους του ΣΥΡΙΖΑ, θα δώσει ιδιαίτερη έμφαση στην επιχειρηματικότητα, στοχεύοντας να συναντήσει επιχειρηματίες για την ανταλλαγή απόψεων. Θα δούμε ριζική φιλοεπιχειρηματική στροφή του ΣΥΡΙΖΑ, σηματοδοτώντας ένα νέο πρόσωπο για το κόμμα της αξιωματικής αντιπολίτευσης; Ποιος ξέρει… Βέβαια για τον Τσακαλώτο η προσέγγιση προς το επιχειρηματικό κοινό, ούτως ώστε να αφουγκραστεί τυχόν προβληματισμούς και προτάσεις από πλευράς του δεν μπορεί να θεωρηθεί ξένη προς εκείνον, δεδομένου ότι είναι οικονομολόγος και πρώην καθηγητής οικονομικών. Βέβαια, θα πείτε ότι τίποτα δεν είναι αυτονόητο. Όπως και να ‘χει, η κίνηση αποτελεί ένα στοιχείο που δείχνει ότι επεξεργάζονται το μήνυμα των εκλογών. Πού πραγματικά θα καταλήξει, θα το δούμε. Ίσως την καταλληλότερη στιγμή αναλαμβάνει Διευθύνουσα Σύμβουλος της Microsoft η Γιάννα Ανδρονοπούλου, καθώς το κύμα ψηφιοποιήσεων και χρήσης των νέων τεχνολογιών σε ιδιωτικό και δημόσιο τομέα από εδώ και στο εξής θα λάβει την πλήρη έκταση. Και η Microsoft θα έχει ισχυρό ρόλο σε αυτό το τοπίο. Διαδεχόμενη τον Θεοδόση Μιχαλόπουλο, ο οποίος μετακομίζει στη Μεγάλη Βρετανία για να αναλάβει τα νέα του καθήκοντα στην εταιρεία εκεί. Η Ανδρονοπούλου που θα έχει την ευθύνη για Ελλάδα, Κύπρο και Μάλτα, έχει σοβαρή και μακρά θητεία σε τηλεπικοινωνίες και τεχνολογίας σε εταιρείες όπως η Intracom Telecom, η Huawei, η Ericsson. Δεν αποτελεί βέβαια τη μοναδική περίπτωση όπου μία γυναίκα αναλαμβάνει τα ανώτερα δυνατά διοικητικά καθήκοντα στην εταιρεία. Πριν τον Μιχαλόπουλο στο τιμόνι της εταιρείας βρισκόταν η Πέγκυ Αντωνάκου. Μην εκπλαγείτε εάν δείτε τους Ρώσους της SI Foods, εταιρείας που είχε τη Δωδώνη και μετά πούλησε το 75% της γαλακτοβιομηχανίας στη CVC Capital και τον Άλεξ Φωτακίδη, να μπαίνουν με ποσοστό σε ένα κοινό σχήμα με τη Δέλτα. Είναι κοινό μυστικό στην αγορά, ότι υπάρχει αυτή η «εκκρεμότητα» για το υπόλοιπο 25% της Δέλτα. Κι αυτό θα μπορούσε να σημάνει αρκετά πράγματα και εξελίξεις το επόμενο διάστημα, μία από τις οποίες θα μπορούσε να μεταφραστεί και σε κάτι τέτοιο. Την πόρτα της Ideal Holdings, εταιρείας που πρόσφατα εξαγόρασε τα καταστήματα Attica, μου λένε ότι χτύπησε πρόσφατα η Curry’s, ο βρετανικός όμιλος που έχει στην ιδιοκτησία του τον Κωτσόβολο και τον πουλάει. Βέβαια η πλευρά της Ideal αρνήθηκε, διότι το περιθώριο EBITDA που η ίδια βγάζει είναι σχεδόν το διπλάσιο από αυτό που μπορεί να τις προσφέρει ο Κωτσόβολος που εκ των πραγμάτων λόγω φύσης δραστηριότητας «δουλεύει» με πιο μικρά περιθώρια. Μην απορήσετε πάντως εάν στο τέλος της ημέρας δείτε και έναν από του μεγάλους επιχειρηματικούς ομίλους που βρίσκονται στο Χρηματιστήριο, να εξαγοράζουν τον Κωτσόβολο. Σίγουρα όμως δε θα βρίσκεται ανάμεσά τους η Ideal, η οποία κοιτάζει άλλους τομείς όπως η τεχνολογία που δουλεύει με καλά περιθώρια. Τα 55 δισεκατομμύρια δολάρια που έχει χαρτοφυλάκιο σε επενδύσεις ανά τον κόσμο, χωρούν πολλούς κλάδους όπως μαθαίνω. Επίσης, πληροφορούμαι ότι η HIG, το αμερικάνικο fund που σήμερα θα ενημερώσει αρκετούς δημοσιογράφους, κοιτάζει και τον τομέα των τροφίμων όπου θέλει να επενδύσει. Ανάμεσα στις τοποθετήσεις μέχρι στιγμής είναι ξενοδοχεία, logistics και περισσότερα από 1,5 δισεκατομμύρια που έχει τοποθετήσει επενδυτικά στην Ελλάδα. Το τρόφιμο είναι περιζήτητο και φαίνεται ότι και ένας ακόμα επενδυτής σκοπεύει να το προσεγγίσει μέσα στο επόμενο χρονικό διάστημα.",2023-07-04 04:01:00+00:00,2023,7,4,4
63,https://www.newsbeast.gr/,https://www.newsbeast.gr//politiki/arthro/9824641/episimo-aitima-tou-syriza-gia-allages-sto-chorotaxiko-tis-voulis-ti-apantoun-oi-spartiates,ΠΟΛΙΤΙΚΗ,Επίσημο αίτημα του ΣΥΡΙΖΑ για αλλαγές στο χωροταξικό της Βουλής – Τι απαντούν οι Σπαρτιάτες,2023-07-03T14:40:09Z,"Ζήτημα για το χωροταξικό της Βουλής, έβαλε η Κοινοβουλευτική Ομάδα του ΣΥΡΙΖΑ, η οποία με τη νέα διάταξη της Βουλής «διασπάται» από την Κοινοβουλευτική Ομάδα των Σπαρτιατών. Κατά τη συνεδρίαση της Κοινοβουλευτικής Ομάδας του ΣΥΡΙΖΑ, μπήκε το εν λόγω θέμα, ενώ η Όλγα Γεροβασίλη ως εκπρόσωπος του κόμματος στη διάσκεψη των Προέδρων, μετέφερε στον Κώστα Τασούλα το αίτημα του κόμματός της να μετακινηθούν οι Σπαρτιάτες. Απαντώντας μέσω του MEGA, στο αίτημα του ΣΥΡΙΖΑ, στέλεχος των Σπαρτιατών, ανέφερε χαρακτηριστικά: «Προφανώς ο ΣΥΡΙΖΑ αφού έλυσε τα προβλήματα της χώρας, έχει λύσει και τα δικά του προβλήματα, πλέον ασχολείται με το χωροταξικό. Εμάς δεν μας ενδιαφέρει πού θα κάτσουμε, εμάς μας έστειλε ο λαός στη Βουλή για να κάνουμε δουλειά». Αξίζει πάντως να σημειωθεί πως σύμφωνα με το ρεπορτάζ του MEGA, οι Σπαρτιάτες διεκδικούσαν θέση στα έδρανα της πρώτης σειράς, αίτημα που απορρίφθηκε από τον Κώστα Τασούλα. Στην πρώτη γραμμή άλλωστε έχουν έδρανα μονάχα τα πρώτα τέσσερα κόμματα. Η Νέα Δημοκρατία, ο ΣΥΡΙΖΑ, το ΠΑΣΟΚ και το ΚΚΕ.  Η επιστολή του επικεφαλής της ΚΟ του ΣΥΡΙΖΑ στον Πρόεδρο της Βουλής Με επιστολή του στον Πρόεδρο της Βουλής, ο νέος επικεφαλής της Κοινοβουλευτικής Ομάδας του ΣΥΡΙΖΑ, αναφέρθηκε στην έντονη ενόχληση του κόμματός του για το χωροταξικό ζήτημα. «Μετά την σημερινή συνεδρίαση της Ολομέλειας για την ορκωμοσία των βουλευτών οφείλω να σας καταθέσω την έντονη διαμαρτυρία της Κοινοβουλευτικής Ομάδας του ΣΥΡΙΖΑ-ΠΣ για την αρχική επιλογή των θέσεων των κοινοβουλευτικών ομάδων. Θεωρούμε απαράδεκτο και αδιανόητο ότι επιλέχθηκε να διασπαστεί ο χώρος των καθισμάτων της αξιωματικής αντιπολίτευσης, ώστε να μην υπάρχει συνέχεια των θέσεων των βουλευτών του ΣΥΡΙΖΑ-ΠΣ, κάτι το οποίο είναι πρωτοφανές για τα κοινοβουλευτικά δεδομένα. Θεωρούμε επίσης απαράδεκτο ότι επιλέχθηκε η τοποθέτηση του κόμματος ΣΠΑΡΤΙΑΤΕΣ στα έδρανα της Αριστεράς στη Βουλή κάτι αναντίστοιχο με την ιστορία της Βουλής και γενικότερα των Κοινοβουλίων αλλά και με τον κοινοβουλευτικό κανόνα. Πιστεύω ότι είναι υποχρέωσή σας να προβείτε άμεσα στην αποκατάσταση των ανωτέρω διότι δεν μπορεί να ξεκινήσει η κοινοβουλευτική περίοδος με τόσο σοβαρές παραβιάσεις των κανόνων και της δεοντολογίας. Είμαστε στη διάθεσή σας για την επίλυση των ανωτέρω, καθώς γνωρίζετε ότι ο ΣΥΡΙΖΑ-ΠΣ διαχρονικά συμβάλλει και στηρίζει τη λειτουργία της Βουλής και προασπίζεται τις κοινοβουλευτικές διαδικασίες ως βάση της εμπιστοσύνης και του σεβασμού και της κοινωνίας προς αυτές. Παρακαλούμε ενημερώστε μας άμεσα για τις ενέργειες σας και τις αποφάσεις σας». Έτσι, μετά από έντονο παρασκήνιο, η χωροταξία καθορίστηκε ως εξής: Βλέποντας τα έδρανα από τη θέση του Προέδρου της Βουλής, δεξιά στις δύο πρώτες πτέρυγες και μέχρι επάνω, κάθονται οι βουλευτές της Νέας Δημοκρατίας. Στα μεσαία έδρανα κάθονται τα μέλη της Κοινοβουλευτικής Ομάδας του ΠΑΣΟΚ – ΚΙΝΑΛ και από πάνω τους οι βουλευτές της Ελληνικής Λύσης. Τα λίγα έδρανα που είναι στα ορεινά της μέσης, τα καταλαμβάνουν επίσης βουλευτές της Νέας Δημοκρατίας. Κάτω και αριστερότερα από το ΠΑΣΟΚ – ΚΙΝΑΛ κάθονται οι βουλευτές του ΣΥΡΙΖΑ – Προοδευτική Συμμαχία ενώ τις δύο από πάνω πτέρυγες τις καταλαμβάνουν τα δύο νεοεισερχόμενα κόμματα. Δεξιά της Νίκης και αριστερά των Σπαρτιατών. Τέρμα αριστερά και κάτω, συναντάμε παραδοσιακά τους βουλευτές του Κομμουνιστικού Κόμματος Ελλάδος, από πάνω τους τα μέλη της Κοινοβουλευτικής Ομάδας της Πλεύσης Ελευθερίας και στα ορεινά οι υπόλοιποι βουλευτές του ΣΥΡΙΖΑ. Για την ιστορία, η αίθουσα της Ολομέλειας διαθέτει 359 έδρανα, δηλαδή 59 περισσότερα από τον αριθμό των βουλευτών.",2023-07-03 14:40:09+00:00,2023,7,3,14
64,https://www.newsbeast.gr/,https://www.newsbeast.gr//politiki/arthro/9824332/o-sokratis-famellos-metavatikos-proedros-tis-koinovouleftikis-omadas-tou-syriza,ΠΟΛΙΤΙΚΗ,Ο Σωκράτης Φάμελλος μεταβατικός πρόεδρος της Κοινοβουλευτικής Ομάδας του ΣΥΡΙΖΑ,2023-07-03T12:22:11Z,"Την εισήγηση της Πολιτικής Γραμματείας του ΣΥΡΙΖΑ, να αναλάβει ο Σωκράτης Φάμελλος μεταβατικός πρόεδρος επικύρωσε η Κοινοβουλευτική Ομάδα του κόμματος, μετά από την άρνηση της Όλγας Γεροβασίλη να αναλάβει τον συγκεκριμένο ρόλο.  Κοινοβουλευτικοί εκπρόσωποι επιλέχθηκαν οι Νάσος Ηλιόπουλος, Νίκος Παππάς και Θεοδώρα Τζάκρη. Γραμματέας της Κοινοβουλευτικής Ομάδας θα είναι ο Διονύσης Καλαματιανός και διευθυντής ο Θανάσης Θεοχαρόπουλος.  Η Κοινοβουλευτική Ομάδα του ΣΥΡΙΖΑ θα προτείνει για αντιπρόεδρο της Βουλής την Όλγα Γεροβασίλη, ενώ θα υπερψηφίσει την εκ νέου πρόταση της Νέας Δημοκρατίας για τον Κώστα Τασούλα, Πρόεδρο της Βουλής.  Στην Κοινοβουλευτική Ομάδα του ΣΥΡΙΖΑ, τέθηκε και το ζήτημα της χωροταξίας της Βουλής, καθώς η ΚΟ του κόμματος βρέθηκε να γειτνιάζει με εκείνη των Σπαρτιατών. Τα σχετικά παράπονα έγιναν στον Κώστα Τασούλα ώστε η χωροταξία να αλλάξει. ",2023-07-03 12:22:11+00:00,2023,7,3,12
65,https://www.newsbeast.gr/,https://www.newsbeast.gr//politiki/arthro/9824283/poia-tha-einai-ta-epomena-vimata-tou-alexi-tsipra-enopsei-ton-esokommatikon-diergasion-ston-syriza,ΠΟΛΙΤΙΚΗ,Ποια θα είναι τα επόμενα βήματα του Αλέξη Τσίπρα ενόψει των εσωκομματικών διεργασιών στον ΣΥΡΙΖΑ,2023-07-03T11:54:53Z,"Ιδιαίτερα προσεκτικές και μελετημένες αναμένεται να είναι οι επόμενες κινήσεις του απερχόμενου προέδρου του ΣΥΡΙΖΑ – Προοδευτική Συμμαχία Αλέξη Τσίπρα όσον αφορά τις διαδικασίες για την εκλογή διαδόχου του. Πληροφορίες από την Κουμουνδούρου αναφέρουν πως θα είναι διακριτικός ώστε να μην επηρεάσει τις εξελίξεις σε παρεμβατικό βαθμό. Η αλήθεια πάντως είναι πως συνομιλώντας σήμερα το πρωί με βουλευτές της αξιωματικής αντιπολίτευσης μετά την ορκωμοσία τους στη Βουλή, σχεδόν όλοι ξόρκιζαν το ενδεχόμενο να δώσει το «δαχτυλίδι» της διαδοχής σε κάποιο από τα στελέχη.    Η αγωνία του κ. Τσίπρα αυτή τη στιγμή είναι το εάν και κατά πόσο το κόμμα θα παραμείνει ενωμένο ώστε να αποτελέσει τον κύριο πόλο για την μεγάλη Κεντροαριστερά που οραματιζόταν σε συνεργασία με το ΠΑΣΟΚ – Κίνημα Αλλαγή. Θεωρείται πως από τη στιγμή που αποχώρησε ανοίγει ευκολότερα ο δρόμος της συνεννόησης με τον Νίκο Ανδρουλάκη καθώς όπως φάνηκε στην πράξη η πολιτική χημεία των δύο ανδρών δεν ήταν και η καλύτερη δυνατή. Τα σενάρια που ακούγονται για τον ρόλο που θα κληθεί να διαδραματίσει ο πρώην πρωθυπουργός είναι πολλά. Σίγουρα κοιτάει την υστεροφημία του και κατά πάσα πιθανότητα αναζητεί έναν διαφορετικό ρόλο. Μεταξύ άλλων συζητιέται το ενδεχόμενο να είναι επικεφαλής του ΣΥΡΙΖΑ – Προοδευτική Συμμαχία στο ευρωψηφοδέλτιο της κάλπης του ερχόμενου Μαΐου, ώστε να αποτελέσει και τον παράγοντα μετάβασης του χώρου από την αριστερή ευρωοικογένεια στην σοσιαλιστική. Είναι βέβαια νωρίς για να «κλειδώσει» κάτι τέτοιο, καθώς ο πολιτικός χρόνος είναι αρκετά μεγάλος, ωστόσο είναι πιθανόν να έχει βάση ένα τέτοιο σενάριο. Ο ίδιος πάντως στο Ζάππειο την περασμένη Πέμπτη ανέφερε ότι θέλει να αποδείξει με τη στάση και το παράδειγμά του ότι «στη ζωή, στην πολιτική, ιδίως στην πολιτική που αναφέρεται σε αξίες, μπορείς να είσαι μάχιμος και δημιουργικός, ίσως σε κάποιες περιπτώσεις ακόμα πιο χρήσιμος, και χωρίς αξιώματα».  ",2023-07-03 11:54:53+00:00,2023,7,3,11
66,https://www.newsbeast.gr/,https://www.newsbeast.gr//politiki/arthro/9824087/afti-einai-i-nea-chorotaxia-tis-voulis-oi-theseis-ton-8-kommaton,ΠΟΛΙΤΙΚΗ,Αυτή είναι η νέα χωροταξία της Βουλής – Οι θέσεις των 8 κομμάτων,2023-07-03T10:56:50Z,"Μεγάλο και προς στιγμήν δυσεπίλυτο χωροταξικό πρόβλημα δημιουργήθηκε στην Ολομέλεια της Βουλής καθώς μετά τις εκλογές της 25ης Ιουνίου εισήλθαν 8 κόμματα και το καθένα ήθελε να πλασαριστεί όσο γίνεται καλύτερα στα έδρανα. Παράλληλα, σύμφωνα με πληροφορίες του Newsbeast, οι πρόεδροι των Κοινοβουλευτικών Ομάδων θα έπρεπε να κάθονται σε γωνιακά έδρανα, προκειμένου να τους πιάνει καλύτερα η κάμερα και να μην υπάρχουν κακά τηλεοπτικά πλάνα με αρχηγούς να μιλάνε και από μπροστά τους να περνάνε βουλευτές που θέλουν να πάνε να κάτσουν στη θέση τους. Έτσι, μετά από έντονο παρασκήνιο, η χωροταξία καθορίστηκε ως εξής: Βλέποντας τα έδρανα από τη θέση του Προέδρου της Βουλής, δεξιά στις δύο πρώτες πτέρυγες και μέχρι επάνω, κάθονται οι βουλευτές της Νέας Δημοκρατίας. Στα μεσαία έδρανα κάθονται τα μέλη της Κοινοβουλευτικής Ομάδας του ΠΑΣΟΚ – ΚΙΝΑΛ και από πάνω τους οι βουλευτές της Ελληνικής Λύσης. Τα λίγα έδρανα που είναι στα ορεινά της μέσης, τα καταλαμβάνουν επίσης βουλευτές της Νέας Δημοκρατίας. Κάτω και αριστερότερα από το ΠΑΣΟΚ – ΚΙΝΑΛ κάθονται οι βουλευτές του ΣΥΡΙΖΑ – Προοδευτική Συμμαχία ενώ τις δύο από πάνω πτέρυγες τις καταλαμβάνουν τα δύο νεοεισερχόμενα κόμματα. Δεξιά της Νίκης και αριστερά των Σπαρτιατών. Τέρμα αριστερά και κάτω, συναντάμε παραδοσιακά τους βουλευτές του Κομμουνιστικού Κόμματος Ελλάδος, από πάνω τους τα μέλη της Κοινοβουλευτικής Ομάδας της Πλεύσης Ελευθερίας και στα ορεινά οι υπόλοιποι βουλευτές του ΣΥΡΙΖΑ. Για την ιστορία, η αίθουσα της Ολομέλειας διαθέτει 359 έδρανα, δηλαδή 59 περισσότερα από τον αριθμό των βουλευτών.",2023-07-03 10:56:50+00:00,2023,7,3,10
67,https://www.newsbeast.gr/,https://www.newsbeast.gr//politiki/arthro/9823872/i-agkalia-tis-ranias-thraskia-ston-alexi-tsipra,ΠΟΛΙΤΙΚΗ,Η αγκαλιά της Ραλλίας Χρηστίδου στον Αλέξη Τσίπρα,2023-07-03T10:33:55Z,"Θερμό εναγκαλισμό με τον απερχόμενο πρόεδρο του ΣΥΡΙΖΑ – Προοδευτική Συμμαχία Αλέξη Τσίπρα είχε η βουλευτής του κόμματος Ραλλία Χρηστίδου. Με το που μπήκε στην αίθουσα της Ολομέλειας για την ορκωμοσία και τον είδε, πήγε προς το μέρος του και τον αγκάλιασε, ευχαριστώντας τον προφανώς για την ευκαιρία που της έδωσε να κατέλθει ως υποψήφια βουλευτής. Μάλιστα αυτό το «ευχαριστώ» είναι ακόμη εντονότερο, τώρα που ο κ. Τσίπρας αφήνει τον προεδρικό θώκο.",2023-07-03 10:33:55+00:00,2023,7,3,10
68,https://www.newsbeast.gr/,https://www.newsbeast.gr//politiki/arthro/9823859/monos-ki-apomonomenos-o-dimitris-tzanakopoulos-sti-vouli,ΠΟΛΙΤΙΚΗ,Μόνος κι απομονωμένος ο Δημήτρης Τζανακόπουλος στη Βουλή,2023-07-03T10:16:55Z,"Πλήρως απομονωμένος απ’ τους συναδέλφους του ήταν καθ’ όλη τη διάρκεια της ορκωμοσίας των βουλευτών ο κ. Δημήτρης Τζανακόπουλος. Κανείς δεν τον προσέγγισε προκειμένου να τον χαιρετίσει, ενδεικτικό του γεγονότος πως οι σύντροφοί του έχουν ενοχληθεί πολύ από τον τσακωμό που είχε με τον Παναγιώτη Ρήγα τη βραδιά των εκλογών στα κεντρικά γραφεία του κόμματος και σύμφωνα με πληροφορίες εάν δεν επενέβαινα οι ψυχραιμότεροι, οι δύο άνδρες θα πιάνονταν στα χέρια. Χαρακτηριστικό είναι το γεγονός πως, όπως μαρτυρά και ο φακός του Newsbeast, ο βουλευτής Α’ Αθηνών του ΣΥΡΙΖΑ – Προοδευτική Συμμαχία καθ’ όλη τη διάρκεια της ορκωμοσίας επέλεξε να καθίσει στα ορεινά της αίθουσας της Ολομέλειας, δηλαδή πίσω – πίσω, και μόνος του. Κανένας δεν έκατσε δίπλα του. Θυμίζουμε ότι μετά τη δημοσιοποίηση του περιστατικού με τον κ. Ρήγα, ο κ. Τζανακόπουλος δεν έδωσε το παρών ούτε στην κρίσιμη συνεδρίαση της Πολιτικής Γραμματείας του κόμματος της αξιωματικής αντιπολίτευσης χθες.",2023-07-03 10:16:55+00:00,2023,7,3,10
69,https://www.newsbeast.gr/,https://www.newsbeast.gr//politiki/arthro/9823388/i-proti-emfanisi-tou-alexi-tsipra-meta-tin-paraitisi-sti-proti-seira-sta-edrana-tou-syriza-sti-vouli,ΠΟΛΙΤΙΚΗ,Η πρώτη εμφάνιση του Αλέξη Τσίπρα μετά την παραίτηση – Στη πρώτη σειρά στα έδρανα του ΣΥΡΙΖΑ στη Βουλή,2023-07-03T09:10:37Z,"Την πρώτη του εμφάνιση στη Βουλή μετά την παραίτησή του από την ηγεσία του ΣΥΡΙΖΑ πραγματοποίησε ο Αλέξης Τσίπρας. Ο πρώην επικεφαλής του κόμματος της αξιωματικής αντιπολίτευσης κάθισε στην ίδια θέση, που καθόταν τα τελευταία τέσσερα χρόνια.  Δίπλα του η Όλγα Γεροβασίλη, η οποία προτάθηκε κατά την ψηφοφορία της Πολιτικής Γραμματείας του ΣΥΡΙΖΑ για τη θέση του αντιπροέδρου της Βουλής. Ο Αλέξης Τσίπρας συνομίλησε με πλήθος βουλευτών, ενώ έσπευσε να τον χαιρετίσει και η Ντόρα Μπακογιάννη, όπως έπραξε και με τους υπόλοιπους πολιτικούς αρχηγούς. ",2023-07-03 09:10:37+00:00,2023,7,3,9
70,https://www.newsbeast.gr/,https://www.newsbeast.gr//politiki/arthro/9823244/to-cheirofilima-tou-dionysi-chatzidaki-stin-olga-gerovasili-stin-orkomosia-ton-300-sti-vouli,ΠΟΛΙΤΙΚΗ,Το χειροφίλημα του Διονύση Χατζηδάκη στην Όλγα Γεροβασίλη στην ορκωμοσία των 300 στη Βουλή,2023-07-03T08:49:51Z,"Η ορκωμοσία της νέας Βουλής ολοκληρώθηκε το πρωί της Δευτέρας, ωστόσο ένα… χειροφίλημα ήταν αυτό που ξεχώρισε. Πρωταγωνιστής ο βουλευτής της Νέας Δημοκρατίας, Διονύσης Χατζηδάκης, και η βουλευτής του ΣΥΡΙΖΑ, Όλγα Γεροβασίλη. Ο κύριος Χατζηδάκης πριν την ορκωμοσία εντόπισε την κυρία Γεροβασίλη μέσα στο πλήθος και έσπευσε να την χαιρετήσει, φιλώντας της ιπποτικά το χέρι, με την βουλευτή του ΣΥΡΙΖΑ, να αντιδρά με ένα πλατύ χαμόγελο. Δείτε το video:",2023-07-03 08:49:51+00:00,2023,7,3,8
71,https://www.newsbeast.gr/,https://www.newsbeast.gr//politiki/arthro/9822354/nikos-bistis-sti-deth-tha-yparchei-proedros-ston-syriza,ΠΟΛΙΤΙΚΗ,Νίκος Μπίστης: «Στη ΔΕΘ θα υπάρχει πρόεδρος στον ΣΥΡΙΖΑ»,2023-07-03T05:42:28Z,"Η Πολιτική Γραμματεία κατέληξε στον ορισμό του «υπηρεσιακού» προέδρου της Κοινοβουλευτικής Ομάδας του ΣΥΡΙΖΑ, ο οποίος θα ηγηθεί του κόμματος στις προγραμματικές δηλώσεις που ξεκινούν την Πέμπτη. Το πρόσωπο που αποφασίστηκε να αναλάβει αυτό το ρόλο είναι ο Σωκράτης Φάμελλος, με γραμματέα τον Διονύση Καλαματιανό. Κοινοβουλευτικοί εκπρόσωποι του ΣΥΡΙΖΑ θα είναι ο Νίκος Παππάς, ο Νάσος Ηλιόπουλος και η Θεοδώρα Τζάκρη, ενώ η Όλγα Γεροβασίλη θα προταθεί για αντιπρόεδρος της Βουλής. Ο Νίκος Μπίστης ξεκίνησε την κουβέντα στο MEGA και το «Κοινωνία Ώρα MEGA», ζητώντας από τον κόσμο του ΣΥΡΙΖΑ ψυχραιμία και πως με μεγάλη προσοχή και ευθύνη η Πολιτική Γραμματεία θα κυλήσει τις διαδικασίες γρήγορα αλλά όχι βιαστικά. «Δεν μπορεί να είναι ακέφαλο το δεύτερο μεγαλύτερο κόμμα της χώρας. Ο κόσμος ξέρει τις απόψεις αυτών που θα κατέβουν. Επίσης, εγώ δεν είμαι της άποψης πως τα κόμματα διαλύονται. Στις 15 και 16 θα ανακοινωθούν οι υποψηφιότητες και θα γίνουν κάποιες δηλώσεις και θα πάρετε όλοι μία πρόγευση. Δεν αποκλείεται ο οποιοσδήποτε. Τέλος Αυγούστου θα γίνει διαρκές συνέδριο στο οποίοι θα γίνει συζήτηση και αντιπαράθεση των απόψεων. το καλό θα ήταν να γίνει ένα συμβούλιο. Εγώ πήγα στην Πολίτικη Γραμματεία με την άποψη να τελειώσουμε γρήγορα. Στη ΔΕΘ θα υπάρχει πρόεδρος. Η άποψή μου είναι πως οι εκλογές κερδίζονται από το κέντρο αλλά όχι από το κέντρο. Η ΝΔ κέρδισε γιατί μπόρεσε να πάρει μεγάλο μέρος του κόσμου», είπε αρχικά. Ο Νίκος Μπίστης είπε πως σύμφωνα με το καταστατικό, θα έχουν το μοντέλο που εφαρμόστηκε από τα την αρχή, το οποίο θα είναι ανοιχτό, δηλώνει δηλαδή όποιος θέλει πως γίνεται μέλος του κόμματος. «Μακάρι να πάνε 170 αλλά εγώ δεν το νομίζω. Εμένα με ενδιαφέρει να γίνει μία ουσιαστική συζήτηση. Δεν νιώθω πως ο Τσίπρας τους παράτησε και έφυγε και του είπα πως ήταν μία ιστορική στιγμή. Ήταν μία βίαιη ενηλικίωση του κόμματος. Ο Κωνσταντίνος Καραμανλής έλεγε ‘’τους έριξα στη θάλασσα, και έμαθαν να κολυμπούν’’. Νομίζω αυτό έγινε και εδώ».",2023-07-03 05:42:28+00:00,2023,7,3,5
72,https://www.newsbeast.gr/,https://www.newsbeast.gr//politiki/arthro/9819430/osa-eginan-sti-synedriasi-tou-syriza-i-mizeri-apofasi-oi-7-archigoi-poios-den-emfanistike-gia-min-yparxoun-entaseis,,"Όσα έγιναν στη συνεδρίαση του ΣΥΡΙΖΑ: Η μίζερη απόφαση, οι 7 «αρχηγοί» – Ποιος δεν εμφανίστηκε για μην υπάρξουν εντάσεις",2023-07-03T04:01:00Z,"Το παιχνίδι στο ΣΥΡΙΖΑ – Προοδευτική Συμμαχία άρχισε και όλοι τρέχουν πλέον να πάρουν θέση. Η χθεσινή πολύωρη συνεδρίαση της Πολιτικής Γραμματείας που άρχισε περίπου στις δυο το μεσημέρι της Κυριακής και ολοκληρώθηκε κατά τις εννέα το βράδυ έδειξε με σαφήνεια πού θα οδηγηθεί η κατάσταση. Να τα πάρουμε όμως με τη σειρά, γιατί και σήμερα θα σας δώσω μια εικόνα τι έγινε πίσω από τις κλειστές πόρτες των γραφείων, όχι της Κουμουνδούρου, αλλά της Αγίου Κωνσταντίνου εκεί που παλαιότερα ήταν τα γραφεία της ΔΗΜΑΡ. Ιδιαίτερες εντάσεις δεν υπήρξαν, όπως θα περίμενε κανείς, αλλά ήταν όλοι συγκρατημένοι, καθώς δεν ήθελε κανείς να περάσει η εικόνα πως στο ΣΥΡΙΖΑ – ΠΣ σφάζονται. Βέβαια για να μην υπάρξει ένταση έπαιξε ρόλο και η απουσία του Δημήτρη Τζανακόπουλου γιατί αρκετοί τον περίμεναν στην γωνία και θέλησαν να τον παραπέμψουν στο Πειθαρχικό για το επεισόδιο με τον Πάνο Ρήγα. Το θέμα ετέθη στην αρχή αλλά τελικά παρενέβησαν διάφοροι, όπως π.χ. ο Νάσος Ηλιόπουλος που είναι και φίλος του και τελικά δεν έγινε συζήτηση ουσίας επ’ αυτού. Και όλα τα φώτα στράφηκαν στο πρόσωπο που θα είναι πρόεδρος μεταβατικός έως την ημέρα της εκλογής του νέου προέδρου. Το Σάββατο, νωρίς το βράδυ, η βουλευτής Άρτας και πρώην γραμματέας της Κοινοβουλευτικής Ομάδας του ΣΥΡΙΖΑ – ΠΣ, Όλγα Γεροβασίλη, είπε «όχι» στην πρόταση που της έγινε να είναι αυτή η μεταβατική πρόεδρος. Η κυρία Γεροβασίλη είχε δυο-τρία επιχειρήματα με το πιο βασικό να είναι ότι πρέπει να κάνουν την εμφάνισή τους οι επίδοξοι διάδοχοι και η επιλογή να γίνει από αυτούς. Ήθελε να υπάρχει και ομοφωνία γιατί δεν θεωρούσε σκόπιμο να μπει σε μια διαδικασία έντασης μεταξύ των τάσεων και η ίδια να είναι στη μέση. Η άρνηση της Όλγας Γεροβασίλη έβαλε δύσκολα καθώς έπρεπε να βρεθεί πρόσωπο να ηγηθεί του ΣΥΡΙΖΑ – ΠΣ αυτές τις δύσκολες μέρες και να υπάρχει η έξωθεν καλή μαρτυρία και να είναι αποδεκτός από τις τάσεις. Από τη στιγμή που η Αρτινή πρώην υπουργός δεν ήθελε και προτάθηκε για αντιπρόεδρος της Βουλής, έπρεπε να βρεθεί πρόσωπο για τις προγραμματικές δηλώσεις. Πολλά πρόσωπα που θα μπορούσαν να ηγηθούν δεν εξελέγησαν, οπότε κατέληξαν σε μια επιλογή που δεν άφησε κανέναν ευχαριστημένο. Σωκράτης Φάμελλος. Το απόλυτο μούδιασμα στο εσωτερικό του κόμματος. Έτσι, η πρώτη κίνηση στη μετά-Τσίπρα εποχή όχι μόνο δεν ενθουσίασε, αλλά προβλημάτισε με το καλημέρα. Το θέμα δεν είναι πως θα περάσει και θα ακουμπήσει. Μερικές γλώσσες εντός ΣΥΡΙΖΑ κάνουν λόγο για μια μίζερη απόφαση – η οποία επικοινωνιακά είναι λανθασμένη προς το 17,8 των ψηφοφόρων. Από τον Τσίπρα, στον Φάμελλο, με ό,τι κι αν συνεπάγεται αυτό. Το άλλο μείζον ήταν πότε θα γίνει η εκλογή του νέου αρχηγού με αρκετούς να υποστηρίζουν ό,τι η καλύτερη λύση ήταν να αναδειχθεί εντός του καλοκαιριού, δηλαδή έως τα τέλη Ιουλίου. Ουδείς όμως ήθελε να υπάρξει σύγκρουση επ΄αυτού και τελικά αποφασίστηκε η εκλογή προέδρου από τη βάση να γίνει το Σεπτέμβριο. Γιατί αυτό; Διότι τελικά πείστηκαν όλοι πως μια εκλογική διαδικασία εντός του Ιουλίου θα απομάκρυνε κόσμο από τις κάλπες. Μάλιστα υπήρχε η εκτίμηση πως η συμμετοχή σε αυτό το κλίμα θα ήταν κάτω από 40.000 μέλη. Η εκλογή τον Σεπτέμβριο, που ήταν και η εισήγηση της γραμματέως του ΣΥΡΙΖΑ – ΠΣ, Ράνιας Σβίγκου, πέρασε κατά πλειοψηφία, ενώ σιγά-σιγά θα αρχίσουν να εμφανίζονται και οι υποψήφιοι. Ο πρώτος που βγήκε κατά πολλούς ανοικτά ήταν χθες ο Διονύσης Τεμπονέρας που δήλωσε παρών με την εισήγησή του που ανήρτησε και στο διαδίκτυο. Τελικά για να μην υπάρξουν εντάσεις προκρίθηκε και η λύση της μοιρασιάς και στις θέσεις των κοινοβουλευτικών εκπροσώπων. Από την αριστερή τάση είναι ο Νάσος Ηλιόπουλος και από τους προεδρικούς που έχουν και την πλειοψηφία ορίστηκαν ο Νίκος Παππάς που επανακάμπτει πολύ δυναμικά μετά και την πρωτιά στις βουλευτικές εκλογές και η Θοδώρα Τζάκρη. Τυπικά οι εκλογές θα γίνουν σήμερα στην Κ.Ο, η οποία θα αποφασίσει και τον Διονύση Καλαματιάνο, ως γραμματέα της Κ.Ο. Οι ζυμώσεις θα είναι διαρκείς όπως και οι συνεδριάσεις των οργάνων. Την προσεχή Τετάρτη θα συνεδριάσει και πάλι η Πολιτική Γραμματεία του ΣΥΡΙΖΑ – ΠΣ για τα υπόλοιπα διαδικαστικά, ενώ υπάρχει μπροστά και το ζήτημα των προγραμματικών δηλώσεων της κυβέρνησης και πρέπει το κόμμα να είναι συντεταγμένο. Μετά τον Διονύση Τεμπονέρα που σας ανέφερα, τα ονόματα και χθες στα πηγαδάκια ήταν τα ίδια, χωρίς καμία έκπληξη. Έφη Αχτσιόγλου, Ρένα Δούρου, Αλέξης Χαρίτσης, Ευκλείδης Τσακαλώτος, Παύλος Πολάκης και κάποιος μου είπε να μην αποκλείσουμε και τον Νίκο Παππά. Ίδωμεν. Καθώς το διήμερο της Κεντρικής Επιτροπής 15-16 Ιουλίου θα κατατεθούν οι υποψηφιότητες. Υπήρξε όμως και μια παρενέργεια χθες, καθώς παραιτείται ο Χρήστος Σπίρτζης από την Πολιτική Γραμματεία και την Κεντρική Επιτροπή, θεωρώντας απαράδεκτο, όπως είπε σε δημοσιογράφους, να γίνει εκλογή προέδρου πριν συζητηθούν οι θέσεις του κόμματος και ύπαρξη ανάδειξη νέων κομματικών οργάνων. Με την άποψη Σπίρτζη συμφωνεί και ο Πολάκης που έχει πολλούς υποστηρικτές, ενώ ο πρώτος πρότεινε και δεν έγινε αποδεκτό να παραμείνει ο Αλέξης. Τσίπρας και να υπάρξουν αντιπρόεδροι, όπως οι Τσακαλώτος, Αχτσιόγλου, Χαρίτσης και Παππάς. Να πάμε και λίγο τώρα στα κυβερνητικά, καθώς την επικαιρότητα, όπως είναι λογικό, την επισκιάζουν τα όσα συμβαίνουν στο ΣΥΡΙΖΑ – ΠΣ. Θα έχει ενδιαφέρον η συνάντηση που θα γίνει μεταξύ του Διοικητή της Τραπέζης της Ελλάδας, Γιάννης Στουρνάρας, με τον νέο τσάρο της Οικονομίας, τον υπουργό Οικονομίας και Οικονομικών Κωστή Χατζηδάκη. Εκεί θα τεθούν τα πάντα επί της οικονομικής πολιτικής, ενώ ο υπουργός ετοιμάζεται εντός των ημερών να υπάρξει και συνάντησή του με τους τραπεζίτες. Δεν έχει περάσει πολύς καιρός από τη στιγμή που η Massimo Dutti, η δημοφιλής μάρκα του ομίλου Inditex (Zara, Bershka, Oysho κλπ), προχώρησε στην εκ βάθρων ανακατασκευή του καταστήματός της στη Γλυφάδα, το οποίο από υπόγειο και ισόγειο, απέκτησε πλέον τρεις ορόφους, υπόγειο, ισόγειο και πρώτο. Ήταν μία κίνηση που έγινε σε πολύ σύντομο διάστημα καθότι πρόλαβε να ολοκληρωθεί σε διάστημα περίπου ενός μήνα η πλήρης ανακαίνιση του κτιρίου και η αναδιαμόρφωσή του, προλαβαίνοντας ουσιαστικά και την καλοκαιρινή περίοδο όπου ειδικά στα νότια προάστια η αγορά κινείται αρκετά έντονα και λόγω του τουρισμού. Το άλλο που μαθαίνω σε σχέση με τον τομέα της λιανικής, είναι ότι η JD Sports, η εταιρεία που εξαγόρασε την ελληνική Cosmos Sport, της οικογένειας Τσικνάκη, κάνει ένα βήμα και αυτή με τη σειρά της. Το ενδιαφέρον στην ιστορία είναι ότι ανοίγει μαγαζί στο κατάστημα που μέχρι πρότινος βρισκόταν η American Eagle, μία εταιρεία με είδη τζιν και casual ένδυσης, την οποία διακινούσε στη χώρα μας ο όμιλος Notos Συμμετοχών και έκλεισε όλα της τα καταστήματα, φεύγοντας εν μία νυκτί από την Ελλάδα. Στο κατάστημα της Γλυφάδας πρόκειται να δημιουργήσει νέο σημείο πώλησης η JD Sports, η οποία έχει ήδη κάνει καταστήματα στο Smart Park των Σπάτων και στο River West στον Κηφισό. Μάλιστα η JD Sports, θα προχωρήσει σύντομα και στο άνοιγμα ενός μεγάλου κεντρικού καταστήματος στην καρδιά του λιμανιού του Πειραιά, στο εμβληματικό κτίριο του Πύργου Πειραιά, όπου πρόκειται να εγκατασταθεί έως και το φετινό Δεκέμβριο, προκειμένου να προλάβει την εορταστική περίοδο. Η Carrefour στην Ελλάδα μεγαλώνει αργά, αλλά σταθερά. Τόσο σταθερά και αθόρυβα θα έλεγε κανείς, που σχεδόν αποφεύγει να το πει. Η εταιρεία που έφερε η AVE του Νίκου Βαρδινογιάννη ξανά στην Ελλάδα, έχει φτάσει περίπου 30 καταστήματα μέσα σε έναν χρόνο. Γιατί είναι προσεκτική; Κυρίως γιατί θέλει να αποφύγει φαινόμενα άτακτης υποχώρησης από την Ελλάδα, όπως συνέβη τόσο με την ίδια παλαιότερα επί εποχής Μαρινόπουλου, αλλά αντίστοιχα συνέβη και με άλλες ξένες αλυσίδες που δεν κατάφεραν να στεριώσουν στην Ελλάδα. Τα παραδείγματα είναι αρκετά: Aldi, Mere και φυσικά η Spar που στην δεύτερη προσπάθεια που έγινε να επιστρέψει στην Ελλάδα (η πρώτη ήταν με τον Βερόπουλο), δεν έδειξε ότι κατάφερε να πείσει τους καταναλωτές για τα μεγαλόπνοα σχέδιά της. Η αντιπροσώπευση και διανομή της Apple στην Ελλάδα καθώς και η λιανική πώληση μέσω των καταστημάτων iStorm γίνεται από τον όμιλο Quest του Θεόδωρου Φέσσα. Ωστόσο το τελευταίο διάστημα η αμερικανική μητρική Apple, έχει δημιουργήσει θυγατρική εταιρεία, κυρίως για να διαχειρίζεται θέματα μάρκετινγκ με μεγάλες αλυσίδες λιανικής πώλησης όπως για παράδειγμα είναι ο Κωτσόβολος. Γι’ αυτό το λόγο μάλιστα ακούω ότι τον τελευταίο καιρό στελεχώνει την ομάδα της θυγατρικής, χωρίς αυτό να σημαίνει ότι διαταράσσεται η συνεργασία με τον όμιλο Quest, καθότι το αντικείμενο ενδιαφέροντος της μίας εταιρείας με την άλλη επικεντρώνεται σε διαφορετικούς τομείς. Μάλιστα η εταιρεία έχει ξεκινήσει να αναζητά προσωπικό, δεχόμενη ήδη τις αιτήσεις των υποψηφίων συνεργατών – εργαζομένων. Το όνομα Δημήτρης Καρούλης, ίσως να μην σας λέει πολλά πράγματα. Ίσως όμως θα έπρεπε να σας λέει κάποια. Γιατί ο Δημήτρης Καρούλης που σήμερα είναι 22 χρονών, είναι ο επιχειρηματίας που έχει δημιουργήσει τα περίπου 30 καταστήματα σε πολλές και διαφορετικές περιοχές της Ελλάδας, με την ονομασία mrphone.gr. Η αλυσίδα μάλιστα που ιδρύθηκε το 2015 με το πρώτο κατάστημα να δημιουργείται τότε στη Μυτιλήνη, έχει εξαπλωθεί πανελλαδικά σε αρκετές περιοχές της χώρας. Ο Καρούλης ξεκίνησε την επιχειρηματική του δραστηριότητα, πουλώντας αξεσουάρ και αναλώσιμα για κινητά τηλέφωνα και η δουλειά του έπιασε, πήγε καλά και συνεχίζει να επεκτείνεται. Όλα ξεκίνησαν επειδή ο ίδιος είχε το «μικρόβιο» της τεχνολογίας, αλλά δεν έφτανε μόνο αυτό. Γιατί για να διαθέτει κάποιος μία υγιή επιχείρηση με 30 καταστήματα στα 22 του, μάλλον και κάτι άλλο πρέπει να κάνει σωστά.",2023-07-03 04:01:00+00:00,2023,7,3,4
73,https://www.newsbeast.gr/,https://www.newsbeast.gr//politiki/arthro/9821943/syriza-esokommatikoi-trigmoi-kai-diafonies-gia-tin-eklogi-tou-neou-archigou,ΠΟΛΙΤΙΚΗ,Εσωκομματικοί τριγμοί και διαφωνίες για την εκλογή νέου αρχηγού στον ΣΥΡΙΖΑ,2023-07-02T21:08:36Z,"Διαφωνίες καταγράφηκαν στην πολύωρη συνεδρίαση της Πολιτικής Γραμματείας του ΣΥΡΙΖΑ τόσο σχετικά με το χρονοδιάγραμμα της εκλογής νέου προέδρου και της διεξαγωγής συνεδρίου και τον χαρακτήρα του, όσο και για τα πρόσωπα που θα πρέπει να αναλάβουν τις νευραλγικές θέσεις στην Κοινοβουλευτική Ομάδα. Θυμίζουμε πως αποφασίστηκε ότι η συνεδρίαση της Κεντρικής Επιτροπής θα πραγματοποιηθεί στις 15-16 Ιουλίου όπου και θα κατατεθούν οι υποψηφιότητες για την προεδρία του ΣΥΡΙΖΑ, ενώ ο νέος πρόεδρος θα εκλεγεί το πρώτο δεκαήμερο του Σεπτεμβρίου. Όσον αφορά το έκτακτο συνέδριο του κόμματος θα διεξαχθεί το Νοέμβριο. Επίσης αποφασίστηκε ομόφωνα η ανάδειξη του Σωκράτη Φάμελλου για πρόεδρος της Κοινοβουλευτικής Ομάδας, ενώ για αντιπρόεδρος της Βουλής προτάθηκε η Όλγα Γεροβασίλη, η οποία φαίνεται να απολαμβάνει της αποδοχής απ’ όλες τις συνιστώσες. Μετά την ολοκλήρωση της σύσκεψης, ο Χρήστος Σπίρτζης προανήγγειλε ότι θα παραιτηθεί από μέλος της Πολιτικής Γραμματείας στην επικείμενη συνεδρίαση της Κεντρικής Επιτροπής του κόμματος στις 13 Ιουλίου. Ως προς το χρονοδιάγραμμα, ο Χρ. Σπίρτζης διατύπωσε την πρόταση η εκλογή προέδρου και διαρκές συνέδριο να γίνουν μετά τις αυτοδιοικητικές εκλογές, όπως δήλωσε σε παρέμβαση που είχε μετέπειτα σε εκπομπή της ΕΡΤ. Πρότεινε επίσης μεταβατική εκπροσώπηση του κόμματος, με πρόεδρο τον Αλέξη Τσίπρα και αναπληρωτές του τους Ευκλείδη Τσακαλώτο, Αλέξη Χαρίτση, Έφη Αχτσιόγλου και Νίκο Παππά. «Απαράδεκτο να γίνει εκλογή προέδρου χωρίς να έχουν τοποθετηθεί οι υποψήφιοι σε σειρά από ζητήματα» Συνομιλώντας με δημοσιογράφους μετά την ολοκλήρωση της συνεδρίασης, ο κ. Σπίρτζης είπε ότι θεωρεί «απαράδεκτο» να γίνει εκλογή προέδρου «μέσα στον Αύγουστο, χωρίς να έχουν τοποθετηθεί οι υποψήφιοι σε σειρά από ζητήματα», όπως για τα εθνικά, το φορολογικό-ασφαλιστικό, προσφυγικό κ.ά. Επίσης, χαρακτήρισε «απαράδεκτο» η ΚΕ να μην εκλέξει νέο Γραμματέα, νέο αναπληρωτή Γραμματέα και νέα ΠΓ, με το σκεπτικό ότι η στελέχωση του οργάνου είχε γίνει σε άλλες συνθήκες με τον Αλέξη Τσίπρα. Από την πλευρά του, ο Διονύσης Τεμπονέρας – ο οποίος ανάρτησε στον προσωπικό λογαριασμό του στο Facebook την τοποθέτηση του στην ΠΓ – πρότεινε «το συνέδριο να γίνει συντεταγμένα μετά τις αυτοδιοικητικές εκλογές, σε μια ανοιχτή, επίπονη και επίμονη διαδικασία, χωρίς βιαστικές επιλογές», καθώς «μόνο έτσι θα προκύψει το νέο, όπως είπε και ο πρόεδρος Αλέξης Τσίπρας». Είπε ότι «πρέπει να προκύψει ένα νέο αντιπροσωπευτικό συνέδριο, που θα εκλέξει νέα όργανα, νέα ΚΕ, νέα ΠΓ και φυσικά νέο πρόεδρο, αφού κατατεθούν ολοκληρωμένες ιδεολογικοπολιτικές πλατφόρμες, με τη συμβολή των μελών και των φορέων της κοινωνίας…». Έκανε λόγο για «θολό» μήνυμα του κόμματος και «ιδεολογική, προγραμματική και οργανωτική του ανεπάρκεια», παρατηρώντας με αφορμή την προεκλογική του στρατηγική πως «ο πολιτικός καιροσκοπισμός γεννάει πολιτική αναξιοπιστία και συνεπακόλουθα, δεν μπορεί να αποτυπώσει, μια σαφή πολιτική φυσιογνωμία».",2023-07-02 21:08:36+00:00,2023,7,2,21
74,https://www.newsbeast.gr/,https://www.newsbeast.gr//politiki/arthro/9821711/syriza-den-symfonise-me-tin-apofasi-tis-politikis-grammateias-o-dionysis-teboneras,ΠΟΛΙΤΙΚΗ,ΣΥΡΙΖΑ: Δεν συμφώνησε με την απόφαση της Πολιτικής Γραμματείας ο Διονύσης Τεμπονέρας,2023-07-02T18:17:00Z,"Την αντίθεσή του με την απόφαση της Πολιτικής Γραμματείας εξέφρασε ο Διονύσης Τεμπονέρας. Λίγο μετά την γνωστοποίηση των αποφάσεων της Πολιτικής Γραμματείας του ΣΥΡΙΖΑ, ανήρτησε στον λογαριασμό του στο Facebook την ομιλία του κατά την οποία πρότεινε έκτακτο συνέδριο και εκλογή προέδρου μετά τις αυτοδιοικητικές εκλογές. Αναλυτικά η ανάρτηση του Διονύση ΤεμπονέραΣυντρόφισσες και σύντροφοι, η διπλή ήττα των εκλογών, είναι μια ήττα «στρατηγική». Είναι μια εκλογική συντριβή, η οποία απαιτεί εις βάθος ανάλυση, μελέτη και επεξεργασίες. Ο ΣΥΡΙΖΑ στις τελευταίες εκλογές, έχασε το 50% της δύναμης του, σε σχέση με το 2015. Όλες οι κοινωνικές ομάδες, ανεξαρτήτως γεωγραφικού ή άλλου προσδιορισμού αποδοκίμασαν ένα κόμμα, που δεν βρισκόταν στα έδρανα της κυβέρνησης, αλλά σε αυτά της αντιπολίτευσης. Για πρώτη φορά στην μεταπολιτευτική ιστορία, ο χώρος δεξιά του κέντρου, είναι μεγαλύτερος από τον χώρο στα αριστερά του. Οι πολίτες προσήλθαν στην κάλπη, για να εκφράσουν την πολιτική δυσαρέσκεια και την αποδοκιμασία προς τον ΣΥΡΙΖΑ, τιμωρώντας τον για την ιδεολογική, προγραμματική και οργανωτική του ανεπάρκεια. Μαζί του καταδίκασαν συμπεριφορές, προγράμματα, πολιτικές αδυναμίες, όπως και τα πρόσωπα, που ταυτίστηκαν μαζί τους, εμού περιλαμβανομένου. Αυτή η αριστερή εκδοχή, δίχως αρχή, μέση και τέλος, έχει ήδη καταδικαστεί στη συνείδηση των πολιτών και πρέπει να αναγνωρίσουμε, ότι δεν επιδέχεται διόρθωσης, ούτε και «ανασυγκρότησης».Οφείλουμε να αναμετρηθούμε με την αλήθεια και να αναλάβουμε την πολιτική ευθύνη.  Αν θέλουμε να γίνουμε μέρος της λύσης, πρέπει να αναγνωρίσουμε, ότι υπήρξαμε μέρος του προβλήματος.Δεν είναι εύκολο σε μερικές γραμμές, να πει κανείς τι πρωτο-έφταιξε ή να κάνει σοβαρό απολογισμό. Αυτό θα απαιτήσει βαθύτερη ανάλυση, επεξεργασίες, μελέτη και συλλογική σκέψη, για να εξαχθούν κρίσιμα και χρήσιμα συμπεράσματα για τη συνέχεια. Πέρα όμως από τα αίτια της ήττας, αυτό που πρέπει να μας προβληματίσει περισσότερο, είναι γιατί δεν προβλέψαμε το αποτέλεσμα των εκλογών, της 21ης Μαΐου. Ίσως αυτή να είναι και η βασική αιτία της ήττας. Η εξέλιξη αυτή αποδεικνύει, ότι ο ΣΥΡΙΖΑ-ΠΣ είναι μακριά από τις διεργασίες, που συντελούνται στην ελληνική κοινωνία, τα τελευταία χρόνια. Η συζήτηση αυτή, δεν αφορά μόνο όλα όσα έγιναν την τελευταία τετραετία, αλλά θα έλεγα αφορά, όλον τον ιστορικό κύκλο από το 2012 και τις «πλατείες» μέχρι την εκλογική συντριβή, της προηγούμενης Κυριακής,πρόσκαιρη ριζοσπαστικοποίηση της ελληνικής κοινωνίας, το «κύμα» του 2012, η αδυναμία της Αριστεράς, που ερχόταν στην εξουσία, να αρθρώσει ολοκληρωμένη ιδεολογικοπολιτική πλατφόρμα εξουσίας, το «τραύμα» και ο συμβιβασμός του 2015, η κυβερνητική θητεία 2015-2019, το αντιΣΥΡΙΖΑ μέτωπο, η αντιπολιτευτική τακτική της τελευταίας τετραετίας, είναι επεισόδια μιας διαρκούς αδυναμίας του ΣΥΡΙΖΑ-ΠΣ, να συνδεθεί με τις μάζες και να αποκτήσει στοιχειώδη ιδεολογικοπολιτική φυσιογνωμία. Η «από τα πάνω» θεώρηση των πραγμάτων και η προσπάθεια να εμφανιστεί ως πολιτική πρωτοπορία, μια μικρή «ελίτ» που λίγη σχέση είχε με το μαζικό χώρο, στέρησε την δυνατότητα σύνδεσης κόμματος και κοινωνίας. Η ανυπαρξία στο συνδικαλιστικό χώρο, στη νεολαία, στην αυτοδιοίκηση, είναι εκκωφαντική. Δεν υπήρξαμε ποτέ κόμμα των εργατών, της νεολαίας, των επιστημόνων, των αγροτών και της διανόησης. Συνεπακόλουθα, οι απαντήσεις είναι πάντα μερικές, συγκυριακές, χτυπούν στην κοινή λογική ή την κάμπτουν, αν εξυπηρετείται μια πολιτική σκοπιμότητα, που καταλήγει σε ένα διαρκή ετεροκαθορισμό και σε μια αέναη ρευστοποίηση της πολιτικής θέσης. Το μήνυμα μοιραία είναι «θολό», αφού δεν ακουμπά, στα πραγματικά επίδικα. Ο πολιτικός καιροσκοπισμός γεννάει πολιτική αναξιοπιστία και συνεπακόλουθα, δεν μπορεί να αποτυπώσει, μια σαφή πολιτική φυσιογνωμία. Ο ΣΥΡΙΖΑ έχει βαθιά κρίση ταυτότητας. «Είμαστε με τον λαό» λέγαμε συχνά, όμως ο λαός έχει ταξική διάρθρωση, οι αντιθέσεις και τα ταξικά συμφέροντα, δεν μπορούν να είναι ποτέ ενιαία. Στην πολιτική εκφράζεις συμφέροντα, τα οποία δεν κοιτούν προς την ίδια κατεύθυνση. Όταν υπόσχεσαι μια «δίκαιη κοινωνία για όλους», τότε μάλλον παραγνωρίζεις αυτές τις αντιθέσεις. Η ριζοσπαστικοποίηση αποδεικνύεται, ότι τελικά δεν αφορά μόνο την Αριστερά, αλλά και την Δεξιά, όπως αποδείχτηκε στις πρόσφατες εκλογές. Η Αριστερά έχει μερίδιο ευθύνης για την άνοδο την ακροδεξιάς στη χώρα, όχι μόνο γιατί δεν την αντιμετώπισε στα ίσα, μέσα στην κοινωνία, αλλά και γιατί θεώρησε την μάχη αυτή δευτερεύουσα. Πρώτιστο καθήκον του νέου φορέα, πρέπει να είναι η μάχη απέναντι στο φασισμό. Όλα τα παραπάνω δεν είναι απλές διαπιστώσεις. Παράγουν πολιτικό αποτέλεσμα και πρέπει να μας οδηγήσουν σε κρίσιμες υπαρξιακές αποφάσεις. Είναι τέτοιες οι αποφάσεις αυτές, που μας οδηγούν στην εξαγωγή των συμπερασμάτων για το μέλλον. Ο οδικός χάρτης της επόμενης μέρας, μπορεί να προκύψει μόνο, αν γίνει ειλικρινής και ψύχραιμη αποτίμηση του εκλογικού αποτελέσματος: Ο νέος ΣΥΡΙΖΑ χρειάζεται ένα συνέδριο απολογισμού, ταυτότητας, θέσεων, πολιτικής φυσιογνωμίας και στρατηγικής. Πρέπει να γίνει διάλογος στη βάση, να κατατεθούν κείμενα συμβολής, να μιλήσουν δημοκρατικά όλα τα μέλη του κόμματος. Να μιλήσουν για όλα, για την κατεύθυνση, για το ύφος, για το πολιτικό σχέδιο, για τις σύγχρονες αντιθέσεις και διαιρετικές τομές, για το μοντέλο του κόμματος, για τις νέες προκλήσεις του αιώνα μας. Ο κόσμος δεν αλλάζει, άλλαξε… Πρέπει να λάμψει η δημοκρατία. Τα μέλη να πάρουν το νέο φορέα στα χέρια τους, ο νέος φορέας να γίνει υπόθεση όλης της κοινωνίας και όχι μιας κλειστής γραφειοκρατίας μηχανισμών και συσχετισμών. Αυτό δεν μπορεί να γίνει σε ένα «fast track» συνέδριο, ούτε αντίστοιχα σε μια εκλογή Προέδρου, από τη βάση μέσα στο Καλοκαίρι, μόνο και μόνο για να εξυπηρετηθούν, ιδιοτελείς πολιτικές σκοπιμότητες και να «κρύψουμε το πρόβλημα κάτω από το χαλί». Που αλλού ακούστηκε τα πρόσωπα να προσδιορίζουν τις πολιτικές και όχι το αντίστροφο; Να μας πει η κοινωνία, από ποιους θέλει να εκπροσωπηθεί και πρώτοι εμείς, για το καλό του νέου εγχειρήματος, να αποδεχθούμε ότι ενδεχομένως το «νέο» μπορεί να μην μας περιλαμβάνει, σε θέσεις ευθύνης. Να αποδείξουμε τελικά, ότι ο σκοπός, η «Υπόθεση» είναι πάνω από τα πρόσωπα και το συμφέρον τους. Παραμέρισε ο Αλέξης Τσίπρας, που δεν είναι άμοιρος ευθυνών και ουσιαστικά ανέλαβε την πολιτική ευθύνη και δεν θα παραμερίσουμε εμείς, συντρόφισσες και σύντροφοι; Αλλά πάλι, πως γίνεται σε ένα κόμμα να χωράνε όλοι; Πως γίνεται να χωράνε όλες οι ιδέες, ακόμα και όταν κάποιοι δηλώνουν, ότι δεν δεσμεύονται από αυτές; «Είμαι με τον Τσίπρα ή τον εκάστοτε Πρόεδρο» σημαίνει δεν δεσμεύομαι από τίποτα. Πρόκειται για τον ορισμό του πολιτικού χυλού! Αυτό το κόμμα φτιάξαμε. Πρέπει να προκύψει ένα νέο αντιπροσωπευτικό συνέδριο, που θα εκλέξει νέα όργανα, νέα ΚΕ, νέα ΠΓ και φυσικά νέο Πρόεδρο, αφού κατατεθούν ολοκληρωμένες ιδεολογικοπολιτικές πλατφόρμες, με τη συμβολή των μελών και των φορέων της κοινωνίας. Να ανοίξει ο αριστερός και δημοκρατικός διάλογος, που θα αγκαλιάσει και άλλες δυνάμεις της κοινωνίας. Το συνέδριο να γίνει ο ιμάντας αντιστοίχισης της ανάγκης, με την φυγή προς τα εμπρός. Ένα πανδημοκρατικό προσκλητήριο, που μαζί με τα «μεγάλα» και «καινούργια» θα χτίσει και ένα μέτωπο δημοκρατίας, απέναντι στο φασισμό που σηκώνει και πάλι κεφάλι αναβαπτισμένος στην κρισιακή συνθήκη. Μέχρι την εκλογή των οργάνων, όλα τα όργανα πρέπει να είναι μεταβατικά ή υπηρεσιακά. Οι κοινοβουλευτικοί ρόλοι, λόγω της βαρύτητας και της προβολής πρέπει να είναι κυκλικοί και ανανεούμενοι, σε σύντομες θητείες. Το εξάμηνο μετά την ήττα, μοιραία δεν επηρεάζει δραματικά το πολιτικό σκηνικό και πρέπει να αξιοποιηθεί, για τις διαδικασίες. Δεν αλλάζει δραματικά το σκηνικό, όποιος και αν παραστεί στις προγραμματικές δηλώσεις. Τα νομοσχέδια και την μάχη της βουλής, πρέπει να την δώσουν τα τμήματα του κόμματος και της βουλής, μαζί με τους βουλευτές, τους νεολαίους και τους επιστήμονες που μας στηρίζουν, σε πνεύμα πολιτικής ανανέωσης. Συντρόφισσες και σύντροφοι, το κόμμα μας θα εξαϋλωθεί, αν προσποιηθούμε πως δεν συνέβη τίποτα και συνεχίσουμε με τις συνταγές του παρελθόντος. Το γήπεδο είναι πλέον διαφορετικό. Πρέπει να αφήσουμε το νέο να γεννηθεί. Σε μια εποχή που θριαμβεύει το ατομικό, πρέπει να ενεργοποιήσουμε τον συλλογικό διανοούμενο, που θα πορευτεί παρέα με την δημοκρατία και την κοινωνία των εργαζομένων, των λαϊκών στρωμάτων, των «από κάτω». Κατόπιν τούτων, προτείνω το συνέδριο να γίνει συντεταγμένα μετά τις αυτοδιοικητικές εκλογές, σε μια ανοιχτή, επίπονη και επίμονη διαδικασία, χωρίς βιαστικές επιλογές. Μόνο έτσι θα προκύψει το νέο, όπως είπε και ο Πρόεδρος Αλέξης Τσίπρας. Το κρίσιμο συντρόφισσες και σύντροφοι, είναι να δείξουμε ότι πήραμε το μήνυμα των εκλογών, ότι το «όλον» είναι πάνω από εμάς, ότι η «Υπόθεση» πρέπει να μείνει ζωντανή για το καλό της κοινωνίας. Αυτό δεν μπορεί να γίνει με την αναπαραγωγή των παθογενειών του παρελθόντος, σε κλειστές αίθουσες και με τετελεσμένες συνεννοήσεις. Με αυτές τις σκέψεις και αντιλαμβανόμενος το μειοψηφικό της άποψής μου, οφείλω να αναφέρω, ότι δεν μπορώ να υποχωρήσω από τις αρχές μου και θέτω θέμα προσωπικής συνείδησης, υποβάλλοντας σε ψηφοφορία την συγκεκριμένη πρόταση τόσο στην ΠΓ όσο και στην ΚΕ. Ο κόσμος αλλάζει και η ανάγκη θα γεννήσει νέες προκλήσεις, στις οποίες θα είμαστε πάντα παρόντες μαζί με όλους εκείνους, που θέλουν να κινήσει μπροστά ο τροχός της ιστορίας, μαζί με εκείνους που θέλουν μια κοινωνία αλληλεγγύης, δημοκρατίας και δικαιοσύνης. Δηλώνω προκαταβολικά παρών σε όλες τις διεργασίες μόνο εφόσον συντελέσουν στην δημιουργία ενός νέου πολιτικού υποκειμένου, που θα συμβαδίζει με τις θέσεις και τις αρχές που σας ανέφερα. Εύχομαι καλή δύναμη στο νέο εγχείρημα του κόμματος μας από καρδιάς.Σας ευχαριστώΔιονύσης ΤεμπονέραςΜέλος ΠΓ ΣΥΡΙΖΑ – ΠΣ ΥΓ:Η ομιλία μου στην σημερινή ιστορική συνεδρίαση της ΠΓ του ΣΥΡΙΖΑ-ΠΣ Συντρόφισσες και σύντροφοι, η διπλή ήττα των εκλογών, είναι μια ήττα «στρατηγική». Είναι μια εκλογική συντριβή, η…",2023-07-02 18:17:00+00:00,2023,7,2,18
75,https://www.newsbeast.gr/,https://www.newsbeast.gr//politiki/arthro/9821577/teleiose-i-synedriasi-tis-politikis-grammateias-tou-syriza-proedros-tis-koinovouleftikis-omadas-o-sokratis-famellos,ΠΟΛΙΤΙΚΗ,ΣΥΡΙΖΑ: Εκλογή νέου προέδρου το Σεπτέμβριο – Όλα τα ονόματα της μεταβατικής περιόδου,2023-07-02T17:02:01Z,"Ολοκληρώθηκε η κρίσιμη συνεδρίαση της Πολιτικής Γραμματείας του ΣΥΡΙΖΑ, κατά τη διάρκεια της οποίας οριστικοποιήθηκε η εκλογή νέου προέδρου από τη βάση του κόμματος στις αρχές Σεπτεμβρίου. Συγκεκριμένα η συνεδρίαση της Κεντρικής Επιτροπής θα πραγματοποιηθεί στις 15-16 Ιουλίου όπου και θα κατατεθούν οι υποψηφιότητες για την προεδρία του ΣΥΡΙΖΑ, ενώ ο νέος πρόεδρος θα εκλεγεί το πρώτο δεκαήμερο του Σεπτεμβρίου. Όσον αφορά το έκτακτο συνέδριο του κόμματος θα διεξαχθεί το Νοέμβριο. Αποφασίστηκε ομόφωνα η ανάδειξη του Σωκράτη Φάμελλου για πρόεδρος της Κοινοβουλευτικής Ομάδας, ενώ για αντιπρόεδρος της Βουλής προτάθηκε η Όλγα Γεροβασίλη, η οποία φαίνεται να απολαμβάνει της αποδοχής απ’ όλες τις συνιστώσες. Επίσης κοινοβουλευτικοί εκρόσωποι ορίστηκαν οι Νάσος Ηλιόπουλος, Νίκος Παππάς και Θεοδώρα Τζάκρη.",2023-07-02 17:02:01+00:00,2023,7,2,17
76,https://www.newsbeast.gr/,https://www.newsbeast.gr//politiki/arthro/9821243/ton-sokrati-famello-proteinoun-gia-proedro-tis-koinovouleftikis-omadas-tou-syriza,ΠΟΛΙΤΙΚΗ,Εισήγηση Σβίγκου για εκλογή Προέδρου από τη βάση τον Σεπτέμβριο – Τον Σωκράτη Φάμελλο προτείνουν για πρόεδρο της ΚΟ,2023-07-02T12:48:25Z,"Σε εξέλιξη είναι η συνεδρίαση της Πολιτικής Γραμματείας του ΣΥΡΙΖΑ, κατά τη διάρκεια της οποίας αναμένεται να οριστικοποιηθεί το χρονοδιάγραμμα για την ανάδειξη νέου προέδρου, μετά την παραίτηση του Αλέξη Τσίπρα. Η 13η Ιουλίου με τα δεδομένα που υπάρχουν έως τώρα, μοιάζει ως η πιο πιθανή ημερομηνία για τη συνεδρίαση της Κεντρικής Επιτροπής του ΣΥΡΙΖΑ. Αυτή ήταν η εισήγηση της γραμματέως Ράνιας Σβίγγου με τη βασική πρόταση που έχει κατατεθεί να αφορά διαρκές συνέδριο τέλη Αυγούστου και εκλογή της ηγεσίας στις αρχές Σεπτεμβρίου. Στελέχη από την “ομπρέλα” πάντως επιμένουν στην ανάγκη να εκλεγεί η νέα ηγεσία εντός Ιουλίου ακόμα και αν χρησιμοποιηθούν ψηφιακά εργαλεία. Νωρίτερα τον Σωκράτη Φάμελλο πρότεινε η Κίνηση Μελών για πρόεδρο της Κοινοβουλευτικής Ομάδας του ΣΥΡΙΖΑ στη θέση του Αλέξη Τσίπρα. Η συγκεκριμένη πρόταση κατά πάσα πιθανότητα θα περάσει, καθώς η Κίνηση Μελών ανήκει στην προεδρική πλευρά του κόμματος. Όσον αφορά την Όλγα Γεροβασίλη, προορίζεται για αντιπρόεδρος της Βουλής. Παράλληλα, η Κίνηση Μελών προτείνει τον Διονύση Καλαματιανό για Γραμματέα της Κοινοβουλευτικής Ομάδας, με την πλευρά της Ομπρέλας να προτείνει επίσης για Γραμματέα την Σία Αναγνωστόπουλου. Ο Σωκράτης Φάμελλος αναμένεται να οδηγήσει τον ΣΥΡΙΖΑ στην μεταβατική περίοδο μετά την παραίτηση του Αλέξη Τσίπρα, μέχρι να οριστικοποιηθεί το χρονοδιάγραμμα για την ανάδειξη νέου προέδρου. Τα σενάρια για το χρονοδιάγραμμα των διεργασιών στον ΣΥΡΙΖΑ είναι τρία:  Πρώτο σενάριο:  -Εκλογή αρχηγού στις αρχές Σεπτεμβρίου -Συνέδριο μετά τις αυτοδιοικητικές εκλογές Δεύτερο σενάριο -Εκλογή αρχηγού τέλη Ιουλίου -Συνέδριο αρχές Σεπτεμβρίου Τρίτο σενάριο -Συνέδριο και εκλογή αρχηγού μετά τις αυτοδιοικητικές εκλογές Στα τρία σενάρια αποτυπώνονται οι τάσεις στο εσωτερικό του ΣΥΡΙΖΑ, καθώς κάποιοι πιστεύουν ότι χρειάζεται χρόνος για να αναδειχθεί νέος πρόεδρος και να σταθεί σε σχέση με την νωπή ακόμη αποχώρηση του Αλέξη Τσίπρα, ενώ κάποιοι άλλοι θεωρούν ότι οι διεργασίες πρέπει να γίνουν το ταχύτερο δυνατό, ώστε το κόμμα να αναδιοργανωθεί και να μπει δυνατά στη μάχη των αυτοδιοικητικών εκλόγών και βέβαια των ευρωεκλογών που ακολουθούν λίγους μήνες μετά.",2023-07-02 12:48:25+00:00,2023,7,2,12
77,https://www.newsbeast.gr/,https://www.newsbeast.gr//politiki/arthro/9821231/akrita-gia-tous-dyo-epistimonikous-synergates-tis-den-epelexa-syngeni-kollito-i-mia-koubara-mou,ΠΟΛΙΤΙΚΗ,"Ακρίτα για τους δυο επιστημονικούς συνεργάτες της: Δεν επέλεξα συγγενή, κολλητό ή μια κουμπάρα μου",2023-07-02T12:36:00Z,"Για την ορκωμοσία της νέας Βουλής, που θα πραγματοποιηθεί αύριο, προετοιμάζεται η Έλενα Ακρίτα. Μάλιστα, η βουλευτής του ΣΥΡΙΖΑ έκανε γνωστό ότι επέλεξε τους δύο επιστημονικούς συνεργάτες που θα συμπορευτούν, σημειώνοντας ότι δεν επέλεξε κάποιον συγγενή, κολλητό ή κουμπάρα. «Οδεύοντας διστακτικά προς τη νέα μου ιδιότητα, έκανα ήδη το πρώτο βήμα. Ως βουλευτές μπορούμε να έχουμε δυο επιστημονικούς συνεργάτες. Προσωπικά, επέλεξα αξιοκρατικά τους νέους μου συνοδοιπόρους με γνώμονα το βιογραφικό και τη συνέντευξη που κάναμε μαζί. Δεν επέλεξα συγγενή, κολλητό ή μια κουμπάρα μου πολύ καλό παιδί. Άλλο η καλή παρέα κι άλλο η εργασία που χρηματοδοτείται από την Έλληνα φορολογούμενο. Ελπίζω πως οι τρεις μας θα είμαστε μια λειτουργική και μαχητική και συντονισμένη ομάδα για να γίνουμε η φωνή σας στη Βουλή! Καλή μας επιτυχία», έγραψε στο Facebook Οδεύοντας διστακτικά προς τη νεα μου ιδιότητα, έκανα ήδη το πρώτο βήμα.Ως βουλευτές μπορούμε να έχουμε δυο…",2023-07-02 12:36:00+00:00,2023,7,2,12
78,https://www.newsbeast.gr/,https://www.newsbeast.gr//politiki/arthro/9820845/syriza-synedriazei-i-politiki-grammateia-gia-tin-epomeni-mera-meta-tin-paraitisi-tou-alexi-tsipra,ΠΟΛΙΤΙΚΗ,ΣΥΡΙΖΑ: Η «μάχη» των τάσεων και τα τρία σενάρια διαδοχής του Αλέξη Τσίπρα,2023-07-02T06:18:00Z,"Σε πλήρη εξέλιξη βρίσκονται οι διεργασίες στον ΣΥΡΙΖΑ, με την Πολιτική Γραμματεία να συνεδριάζει για να αποφασίσει τον οδικό χάρτη για την εκλογή της νέας ηγεσίας, μετά την παραίτηση του Αλέξη Τσίπρα, αλλά και για περισσότερα ζητήματα που αφορούν την επόμενη μέρα. Τη Δευτέρα ή το αργότερο την Τρίτη θα συνεδριάσει η Κοινοβουλευτική Ομάδα του κόμματος της αξιωματικής αντιπολίτευσης για να εκλέξει επικεφαλής, με την Όλγα Γεροβασίλη που ήταν το φαβορί να αρνείται να αναλάβει τη θέση. Τα σενάρια για το χρονοδιάγραμμα των διεργασιών στον ΣΥΡΙΖΑ είναι τρία:  Πρώτο σενάριο:  -Εκλογή αρχηγού στις αρχές Σεπτεμβρίου -Συνέδριο μετά τις αυτοδιοικητικές εκλογές Δεύτερο σενάριο -Εκλογή αρχηγού τέλη Ιουλίου -Συνέδριο αρχές Σεπτεμβρίου Τρίτο σενάριο -Συνέδριο και εκλογή αρχηγού μετά τις αυτοδιοικητικές εκλογές Στα τρία σενάρια αποτυπώνονται οι τάσεις στο εσωτερικό του ΣΥΡΙΖΑ, καθώς κάποιοι πιστεύουν ότι χρειάζεται χρόνος για να αναδειχθεί νέος πρόεδρος και να σταθεί σε σχέση με την νωπή ακόμη αποχώρηση του Αλέξη Τσίπρα, ενώ κάποιοι άλλοι θεωρούν ότι οι διεργασίες πρέπει να γίνουν το ταχύτερο δυνατό, ώστε το κόμμα να αναδιοργανωθεί και να μπει δυνατά στη μάχη των αυτοδιοικητικών εκλόγών και βέβαια των ευρωεκλογών που ακολουθούν λίγους μήνες μετά. Η κούρσα της διαδοχής έχει ήδη αρχίσει. Αν και κανείς ακόμα δεν έχει ανακοινώσει την υποψηφιότητά του για την ηγεσία, ως φαβορί εμφανίζονται η Έφη Αχτσιόγλου και ο Αλέξης Χαρίτσης. Ο Ευκλείδης Τσακαλώτος είναι ο εκλεκτός της Oμπρέλας ενώ στο παιχνίδι φαίνεται να έχουν μπει η Ρένα Δούρου, ο Διονύσης Τεμπονέρας και ο Παύλος Πολάκης. Οι ζυμώσεις πάντως για τα πρόσωπα συνεχίζονται. Η Κίνηση Μελών αναζητά ένα πρόσωπο που θα τους εκφράσει. Ένα κομμάτι των «προεδρικών» βλέπει θετικά την Ρένα Δούρου, που ήταν δεύτερη πίσω από την Έφη Αχτσιόγλου στις εσωκομματικές εκλογές για την Κεντρική Επιτροπή, άλλοι «προεδρικοί» μαζί με πασοκογενείς επιθυμούν την κάθοδο του Διονύση Τεμπονέρα, ενώ αρκετοί θεωρούν ότι στο τέλος θα στηριχθεί ο Αλέξης Χαρίτσης για να κονταροχτυπηθεί με τον εκλεκτό της Ομπρέλας. Στην Ομπρέλα φαίνεται πως έχουν δώσει το χρίσμα στον Ευκλείδη Τσακαλώτο, ο οποίος ωστόσο είναι πολύ πιθανόν να κάνει στην άκρη για να στηρίξει την υποψηφιότητα της Έφης Αχτσιόγλου.",2023-07-02 06:18:00+00:00,2023,7,2,6
79,https://www.newsbeast.gr/,https://www.newsbeast.gr//politiki/arthro/9820353/syriza-machi-ton-taseon-gia-tin-epomeni-mera-ta-tria-senaria-gia-tin-diadochi-tou-alexi-tsipra,ΠΟΛΙΤΙΚΗ,ΣΥΡΙΖΑ: «Μάχη» των τάσεων για την επόμενη μέρα – Τα τρία σενάρια για την διαδοχή του Αλέξη Τσίπρα,2023-07-01T17:58:00Z,"Τα πάνω κάτω έχει φέρει στον ΣΥΡΙΖΑ η παραίτηση του Αλέξη Τσίπρα από την ηγεσία του κόμματος. Αύριο, Κυριακή συνεδριάζει η Πολιτική Γραμματεία που θα αποφασίσει τον οδικό χάρτη για την εκλογή της νέας ηγεσίας και όχι μόνο. Τη Δευτέρα ή το αργότερο την Τρίτη θα συνεδριάσει η Κοινοβουλευτική Ομάδα του ΣΥΡΙΖΑ για να εκλέξει τον επικεφαλής της, με φαβορί να είναι η Όλγα Γεροβασίλη. Όλες οι πληροφορίες αναφέρουν ότι το όνομά της έχει «κλειδώσει». Τα σενάρια για το χρονοδιάγραμμα των διεργασιών στον ΣΥΡΙΖΑ είναι τρία:  Πρώτο σενάριο:  -Εκλογή αρχηγού στις αρχές Σεπτεμβρίου -Συνέδριο μετά τις αυτοδιοικητικές εκλογές Δεύτερο σενάριο -Εκλογή αρχηγού τέλη Ιουλίου -Συνέδριο αρχές Σεπτεμβρίου Τρίτο σενάριο -Συνέδριο και εκλογή αρχηγού μετά τις αυτοδιοικητικές εκλογές Στα τρία σενάρια αποτυπώνονται οι τάσεις στο εσωτερικό του ΣΥΡΙΖΑ, καθώς κάποιοι πιστεύουν ότι χρειάζεται χρόνος για να αναδειχθεί νέος πρόεδρος και να σταθεί σε σχέση με την νωπή ακόμη αποχώρηση του Αλέξη Τσίπρα, ενώ κάποιοι άλλοι θεωρούν ότι οι διεργασίες πρέπει να γίνουν το ταχύτερο δυνατό, ώστε το κόμμα να αναδιοργανωθεί και να μπει δυνατά στη μάχη των αυτοδιοικητικών εκλόγών και βέβαια των ευρωεκλογών που ακολουθούν λίγους μήνες μετά. Η κούρσα της διαδοχής έχει ήδη αρχίσει. Αν και κανείς ακόμα δεν έχει ανακοινώσει την υποψηφιότητά του για την ηγεσία, ως φαβορί εμφανίζονται η Έφη Αχτσιόγλου και ο Αλέξης Χαρίτσης. Ο Ευκλείδης Τσακαλώτος είναι ο εκλεκτός της Oμπρέλας ενώ στο παιχνίδι φαίνεται να έχουν μπει η Ρένα Δούρου, ο Διονύσης Τεμπονέρας και ο Παύλος Πολάκης. Οι ζυμώσεις πάντως για τα πρόσωπα συνεχίζονται. Η Κίνηση Μελών αναζητά ένα πρόσωπο που θα τους εκφράσει. Σύμφωνα με τον ΑΝΤ1, ένα κομμάτι των «προεδρικών» βλέπει θετικά την Ρένα Δούρου, που ήταν δεύτερη πίσω από την Έφη Αχτσιόγλου στις εσωκομματικές εκλογές για την Κεντρική Επιτροπή, άλλοι «προεδρικοί» μαζί με πασοκογενείς επιθυμούν την κάθοδο του Διονύση Τεμπονέρα, ενώ αρκετοί θεωρούν ότι στο τέλος θα στηριχθεί ο Αλέξης Χαρίτσης για να κονταροχτυπηθεί με τον εκλεκτό της Ομπρέλας. Όπως αναφέρει ο ΑΝΤ1, στην Ομπρέλα φαίνεται πως έχουν δώσει το χρίσμα στον Ευκλείδη Τσακαλώτο, ο οποίος ωστόσο είναι πολύ πιθανόν να κάνει στην άκρη για να στηρίξει την υποψηφιότητα της Έφης Αχτσιόγλου.",2023-07-01 17:58:00+00:00,2023,7,1,17
80,https://www.newsbeast.gr/,https://www.newsbeast.gr//politiki/arthro/9819507/marinakis-gia-syriza-elpizoume-mazi-me-ton-k-tsipra-na-apochorisei-kai-i-diglossia-kai-i-toxikotita,ΠΟΛΙΤΙΚΗ,Μαρινάκης για ΣΥΡΙΖΑ: Ελπίζουμε μαζί με τον κ. Τσίπρα να αποχωρήσει και η διγλωσσία και η τοξικότητα,2023-07-01T06:55:00Z,"Το αποτέλεσμα των εκλογών της 25ης Ιουνίου, αλλά και τις εξελίξεις στον ΣΥΡΙΖΑ σχολίασε ο νέος κυβερνητικός εκπρόσωπος, Παύλος Μαρινάκης, μιλώντας στην πρωινή εκπομπή του Γιώργου Αυτιά στον ΣΚΑΪ. «Στις εκλογές αυτές κέρδισε η αλήθεια, κέρδισε η κοινή λογική, κέρδισε η ενότητα», ανέφερε αρχικά. «Αν μπορούσε κανείς να θυμηθεί μία φράση χαρακτηριστική, που περιέγραψε τι ζήσαμε από την άλλη πλευρά ήταν αυτό που είχε πει η πρώην υπουργός κα Αχτσιόγλου, η κανονικότητα δεν είναι ποτέ ευκαιρία για την αριστερά. Άρχισε η Ελλάδα να επιστρέφει, με πάρα πολλές δυσκολίες, με μεγάλες θυσίες των πολιτών, με υπομονή αλλά και συγκεκριμένες μεταρρυθμίσεις», σημείωσε ο κυβερνητικός εκπρόσωπος. Κληθείς να σχολιάσει την παραίτηση του Αλέξη Τσίπρα από την προεδρία του ΣΥΡΙΖΑ, ο κ. Μαρινάκης τόνισε: «Ήταν τόσο μεγάλο και τιμητικό το αποτέλεσμα των εκλογών που διαμόρφωσε τις ισορροπίες, τόσο ισχυρή η εντολή που έδωσαν οι πολίτες στον Κυριάκο Μητσοτάκη που το μόνο μας μέλημα είναι να εφαρμόσουμε το πρόγραμμά μας, να συνεχίσουμε να λύνουμε προβλήματα και να συνεχίσουμε να βρισκόμαστε δίπλα στους πολίτες, είτε μας ψήφισαν είτε όχι. Ο Κυριάκος Μητσοτάκης είναι ο Πρωθυπουργός όλων των Ελλήνων, αυτός είναι ο στόχος μας. Δεν υπάρχει ούτε χρόνος ούτε περιθώριο να κάνουμε μία αντιπαράθεση στα εσωκομματικά κάποιου άλλου κόμματος, τα οποία σεβόμαστε απόλυτα. Από εκεί και πέρα, επειδή η ιστορία δεν είναι καλό να επαναληφθεί, ελπίζουμε μαζί με τον κ. Τσίπρα να αποχωρήσει και η διγλωσσία του ΣΥΡΙΖΑ και η τοξικότητα», πρόσθεσε ο κ. Μαρινάκης επισημαίνοντας ότι ο Αλέξης Τσίπρας «δεν έβαλε στη θέση του κανένα από τα στελέχη του κόμματος που μίλησε τοξικά». Επίσης, ο κυβερνητικός εκπρόσωπος υπογράμμισε ότι «πληρώσαμε πολύ ακριβά την πάνω και την κάτω πλατεία. Παρακολουθούμε τις εξελίξεις στο ΣΥΡΙΖΑ ως του δεύτερου τη τάξη κόμματος. Σε εμάς, μία τέτοια διαδικασία θα είχε γίνει τέσσερα χρόνια πριν τουλάχιστον. Στη ΝΔ υπάρχει μία λογική, το έχει πει και ο Κυριάκος Μητσοτάκης. Όποιος χάνει φεύγει. Και μάλιστα, έχουμε και άμεσες διαδικασίες εσωκομματικές, εσωτερική κριτική. Εμείς, μαθήματα στα υπόλοιπα κόμματα δεν θα κάνουμε. Θα ασχοληθούμε με του οίκου μας και το πάρα πολύ  βαρύ πρόγραμμα που έχουμε και τις πολλές υποχρεώσεις που θα υλοποιήσουμε», προσθέτοντας: «Το πρόγραμμά της ΝΔ είναι πλήρως εγκεκριμένο, εξασφαλισμένοι οι πόροι για όλη την τετραετία. Βασίζεται σε πολλές μεταρρυθμίσεις που έχουν ήδη ψηφιστεί την προηγούμενη τετραετία και ήδη υλοποιούνται». ",2023-07-01 06:55:00+00:00,2023,7,1,6
81,https://www.newsbeast.gr/,https://www.newsbeast.gr//politiki/arthro/9818172/i-synergasia-ekplixi-me-antetokounbo-o-epicheirimatias-pou-paei-gia-politiki-kariera-kai-to-dyskolo-etos-gia-ti-delta,,"Η συνεργασία-έκπληξη με Αντετοκούνμπο, ο επιχειρηματίας που πάει για πολιτική καριέρα και το δύσκολο έτος για τη Δέλτα",2023-07-01T05:43:00Z,"Για το επεισόδιο μεταξύ Δημήτρη Τζανακόπουλου και Πάνου Ρήγα έχετε πληροφορηθεί από το ρεπορτάζ των προηγούμενων ημερών με τον δεύτερο να λέει ότι ο πρώτος τον έπιασε από τον λαιμό. Ακούστηκαν και πολλά… γαλλικά, αλλά αυτό, όμως, που έχει ενδιαφέρον είναι ότι κυκλοφορεί και βίντεο με το επεισόδιο και μένει να δούμε εάν κάποιος «σύντροφος» θα το βγάλει στη δημοσιότητα. Ο Π. Ρήγας ήταν σε έξαλλη κατάσταση μετά το επεισόδιο και λογικό ήταν. Μάλιστα ζήτησε με ένταση να συζητηθεί το θέμα στα αρμόδια όργανα και να υπάρξουν πειθαρχικά μέτρα για τον Δ. Τζανακόπουλο που τελικά λόγω της παραίτησης Τσίπρα λέγεται ότι την γλίτωσε. Για να δούμε, εκτός εάν επιμείνει ο Π. Ρήγας. Πάντως κυκλοφόρησαν διάφορα περί παραίτησής του από τα όργανα που δεν ισχύουν. Την Κυριακή λογικά θα αποφασίσουν στον ΣΥΡΙΖΑ – ΠΣ ποιο πρόσωπο θα ηγηθεί για το διάστημα έως τις εκλογές για την ανάδειξη αρχηγού και βέβαια να εκπροσωπήσει και το κόμμα στις προγραμματικές δηλώσεις. Αυτό που ξέρω είναι ότι η Όλγα Γεροβασίλη που το όνομά της έπεσε στο τραπέζι δεν επιθυμεί να μπει στη μέση εσωκομματικών εντάσεων. Θα δεχθεί μόνο εάν υπάρξει ομοφωνία -αυτό μου είπαν αργά το βράδυ πως επετεύχθη- και υπό αυτή την προϋπόθεση ούτε κάλπη πρέπει να στηθεί. Η τελική ψηφοφορία θα γίνει το απόγευμα της Δευτέρας στην ΚΟ του ΣΥΡΙΖΑ. Σε αυτό το κλίμα εσωστρέφειας οι τάσεις κάνουν τις μαζώξεις τους όχι δια ζώσης αλλά με σύμμαχο την τεχνολογία. Χθες έγινε συζήτηση της Κίνησης Μελών όπου ανήκουν Νίκος Παππάς, Ρένα Δούρου, Χρήστος Σπίρτζης. Την προσεχή Δευτέρα έχει σύναξη η Ομπρέλα. Την Κυριακή στις 12:00 το μεσημέρι θα γίνει η συνεδρίαση της Πολιτικής Γραμματείας του ΣΥΡΙΖΑ, κατά την οποία θα εκτιμηθεί, μεταξύ άλλων, η κατάσταση μετά την παραίτηση του Αλέξη Τσίπρα από την προεδρία του κόμματος. Πού θα γίνει; Αυτό είναι το ωραίο. Η συνεδρίαση της Πολιτικής Γραμματείας του ΣΥΡΙΖΑ θα πραγματοποιηθεί στα γραφεία της Αγίου Κωνσταντίνου όπου παλαιότερα στεγαζόταν η ΔΗΜΑΡ Τα μέλη της Γραμματείας αναμένεται να εξετάσουν το χρονοδιάγραμμα των διεργασιών για την εκλογή νέου προέδρου και τον ορισμό των νέων στόχων του κόμματος. Ήδη ακούγονται πολλά για τα ονόματα των υποψηφίων. Όμως από χθες το απόγευμα κινητοποιούνται διάφοροι και λένε πως μόνο μία λύση υπάρχει: άμεση συμφωνία όλων των πλευρών σε ένα πρόσωπο και ένα αφήγημα και την παράλληλη στήριξή του απ’ όλους τον πρώτο χρόνο με αρωγό την πολύτιμη εμπειρία του Αλέξη Τσίπρα μπορεί να αντιστρέψει την κατάσταση στον ΣΥΡΙΖΑ. Μόνο έτσι ο απογοητευμένος από τη φυγή Τσίπρα κόσμος θα πειστεί να συμμετάσχει ενεργά στο νέο αφήγημα που εκτός από πειστικό πρέπει να είναι εφαρμόσιμο και ρεαλιστικών. Μεγάλη συζήτηση προκλήθηκε για τον κείμενο περί Αλέξη Τσίπρα του Νίκου Μαραντζίδη, καθηγητή πολιτικής επιστήμης που υπήρξε άμισθος συνεργάτης του στις εκλογές του Ιουνίου. Γράφει μεταξύ άλλων και πολλοί ψάχνονται… Συμβουλή μόνο: ας μην βιαστούν να βάλουν όλες τις λέξεις τους σε αυτόν τον αποχαιρετισμό, σε αυτόν τον πολιτικό επικήδειο, ας κρατήσουν και μερικές στην άκρη. Μπορεί -ποιος ξέρει- μια μέρα να χρειαστεί να ξαναγράψουν κάτι παρόμοιο για τον Αλέξη. Ας μην ειπωθούν όλα τώρα! Και λέω τώρα, εγώ… Δεν είναι λίγοι, πάντως, αυτοί που θεωρούν πως ο πολιτικός κόσμος πρέπει να είναι μετρημένος για το «τέλος» Τσίπρα. Όσοι μιλούν πολύ, μπορεί να εκτεθούν. Η επιλογή του Ανδρέα Λοβέρδου να συγχαρεί την κυβέρνηση Μητσοτάκη και να τής ευχηθεί καλή επιτυχία προκάλεσε αρνητικά σχόλια στο ΠΑΣΟΚ, αλλά και στους κόλπους της ΝΔ. Τι ενόχλησε; Και η επίσκεψη με το καλημέρα στον Άδωνι Γεωργιάδη στο υπουργείο Εργασίας. Μάλιστα, ο Λοβέρδος θέλησε να δημοσιοποιήσει τη συνάντηση και ανέβασε story στο Instagram.  Σε μία απρόσμενη θα έλεγε κανείς συνεργασία προχώρησαν τελευταία και όπως μαθαίνω ο Νίκος Βαρδινογιάννης και η εταιρεία του Γιάννη Αντετοκούνμπο, η οποία έχει αθλητικά ποτά. Ο Νίκος Βαρδινογιάννης έχει τον όμιλο ΑVE ή αλλιώς Audio Visual Enterprises που παλιά είχε τους κινηματογράφους Odeon, τα Ster Cinemas και το Allou Fun Park ενώ πλέον έχει φέρει τα Carrefour ξανά στην Ελλάδα. Πρόσφατα η AVE συμφώνησε με την εταιρεία του Αντετοκούνμπο, η οποία έχει έδρα στην Αμερική. Το όνομα αυτής είναι Ready Nutrition. Και η πλευρά Βαρδινογιάννη έχει αναλάβει να βάλει το προϊόν της συγκεκριμένης εταιρείας του Έλληνα μπασκετμπολίστα σε όσο το δυνατόν περισσότερα σημεία στην Ελλάδα από σούπερ μάρκετ και παντοπωλεία, έως καφετέριες και γυμναστήρια. Και αφού λέμε για τον Αντετοκούνμπο θα σας συστήσω και ένα πρόσωπο εάν δεν το ξέρετε. Ο Έλληνας παίκτης του ΝΒΑ απέκτησε πρόσφατα μία υπερσύγχρονη και φουτουριστικά σχεδιασμένη πολυκατοικία για όλη του την οικογένεια στο Παλαιό Ψυχικό. Αυτό που ξέρω είναι ότι του την πούλησε ο Γιάννης Παπαλέκας, με τον οποίο ο Greek Freak διατηρεί στενή σχέση. Τι εστί Παπαλέκας; Θεωρείται ο άρχοντας του real estate στη Ρουμανία με την εταιρεία Globalworth με δραστηριότητα για περισσότερα από 20 χρόνια στον κλάδο. Nα σας θυμίσω ότι ο Παπαλέκας έχει αποκτήσει το Nammos στη Μύκονο, το οποίο ήρθε πρόσφατα πολύ στην επικαιρότητα λόγω των πολεοδομικών παραβάσεων και που οδήγησαν στην κατεδάφιση κτιρίων που είχαν κατακλύσει την παραλία της Ψαρούς. Ο Αλέξανδρος Εξάρχου είναι διευθύνων σύμβουλος της Ιντρακάτ και έχει μετοχές στη Winex, εταιρεία που ανήκει κατά πλειοψηφία στους εφοπλιστές Δημήτρη Μπάκο και Γιάννη Καϋμενάκη που έχουν αποκτήσει εκτός από την Ιντρακάτ, την Attica Bank, την Παγκρήτια Τράπεζα και πρόσφατα τον Άκτωρα. Ο Εξάρχου μιλώντας στη γενική συνέλευση των μετόχων της Ιντρακάτ και όταν τον ρώτησαν τι θα κάνει με το ανεκτέλεστο έργων των 4,9 δισεκατομμυρίων ευρώ που θα έχει πλέον να αντιμετωπίσει μαζί με τα έργα που θα έρθουν από την εξαγορά του Άκτωρα, παρουσιάστηκε κάτι παραπάνω από σίγουρος ότι η εταιρεία θα καταφέρει να τα φέρει εις πέρας. Μιλάμε για να καταλάβετε για ένα ποσό που αγγίζει τα 5 δισεκατομμύρια ευρώ και προέρχεται από συμφωνίες που έχουν υπογράψει Ιντρακάτ και Άκτωρ για την μελλοντική εκτέλεση έργων. Στη γενική συνέλευση, μετά από μια χρονιά – ορόσημο για την εταιρεία, έγινε εκτενής αναφορά για το μέλλον και το ρόλο που θα παίξουν τα ιδιωτικά έργα, αυτά που είναι εγγυημένη η πληρωμή τους. Ως όχι ιδιαίτερα ευνοϊκό μου περιγράφουν το 2022 πηγές με τις οποίες μιλάω, σχετικά με την πορεία της γαλακτοβιομηχανίας Δέλτα. Ο λόγος είναι ότι στον ισολογισμό που θα δημοσιεύσει σύντομα για τη συγκεκριμένη χρονιά η γαλακτοβιομηχανία, θα αποτυπώνεται σημαντική μείωση του τζίρου της. Γι’ αυτό άλλωστε και η CVC Capital αποφάσισε τη συνένωση Δέλτα και Δωδώνη, είναι ένας τρόπος να εξυγιάνει τη Δέλτα και να κερδίσει σε συνέργειες από τη σύμπραξη με τη Δωδώνη που είναι ένας ισχυρός και παραγωγικός επιχειρηματικός πυλώνας. Για να σας δώσω μία εικόνα των δεδομένων, τα Ελληνικά Γαλακτοκομεία που ανήκουν στην οικογένεια Σαράντη και είναι ο μεγαλύτερος παίκτης στα γαλακτοκομικά είχαν τζίρο λίγο πάνω από τα 500 εκατομμύρια ευρώ το 2022. Ο τζίρος της Δέλτα ήταν περίπου στο μισό αυτού του ποσού. Περισσότερα όμως θα μπορώ να σας πω λίαν συντόμως. Ο Γιάννης Μασούτης είναι ιδιοκτήτης της ομώνυμης αλυσίδας. Και τελευταία είναι πρόεδρος της Κεντρικής Ένωσης Επιμελητηρίων, του μεγαλύτερου και πιο σημαντικού επιμελητηριακού φορέα στην Ελλάδα. Μαθαίνω λοιπόν ότι ο ίδιος ετοιμάζεται και για πολιτική καριέρα με φόντο τις ευρωεκλογές. Εξάλλου έχει διορίσει και γενικό διευθυντή έναν ικανό μάνατζερ τον Θεόδωρο Γεροστεργιούδη, απελευθερώνοντας σημαντικό χρόνο και ενέργεια. Εάν επιβεβαιωθεί αυτό το σενάριο θα έχει εξαιρετικό ενδιαφέρον, ωστόσο είναι κάτι που ακούγεται πολύ στην αγορά τελευταία. Και όπως συνηθίζουν να λένε όπου υπάρχει καπνός υπάρχει και φωτιά.",2023-07-01 05:43:00+00:00,2023,7,1,5
82,https://www.newsbeast.gr/,https://www.newsbeast.gr//politiki/arthro/9819307/syriza-i-politiki-grammateia-anamenetai-na-orisei-avrio-ton-diadocho-tou-tsipra-stin-koinovouleftiki-omada,ΠΟΛΙΤΙΚΗ,ΣΥΡΙΖΑ: Η Πολιτική Γραμματεία αναμένεται να ορίσει αύριο τον διάδοχο του Τσίπρα στην Κοινοβουλευτική Ομάδα,2023-07-01T03:46:00Z,"Μην έχοντας ξεπεράσει το διπλό σοκ της δεινής εκλογικής ήττας την περασμένη Δευτέρα και της παραίτησης του επί 15 χρόνια προέδρου του ΣΥΡΙΖΑ Αλέξη Τσίπρα, τα μέλη της Πολιτικής Γραμματείας του κόμματος της αξιωματικής αντιπολίτευσης θα βρεθούν για πρώτη φορά μετά τις ραγδαίες εξελίξεις αύριο στις 12:00, προκειμένου να δρομολογήσουν τις διαδικασίες για την αλλαγή ηγεσίας. Η κρίσιμη συνεδρίαση αναμένεται να πραγματοποιηθεί στα γραφεία της πρώην Δημοκρατικής Αριστεράς που είχε ιδρύσει ο Φώτης Κουβέλης, επί της οδού Αγίου Κωνσταντίνου, κάτω από την Ομόνοια και όπως μας λένε οι γνωρίζοντες, θα συζητηθούν τα πάντα. Θα γίνει αναφορά στα αίτια της ήττας, χωρίς όμως να υπεισέλθουν βαθύτερα καθώς αυτή την ώρα επείγουν άλλες διαδικασίες, θα κουβεντιαστεί ο οδικός χάρτης της πορείας προς την εκλογή νέου προέδρου και θα τεθεί επί τάπητος η ανάδειξη νέου επικεφαλής της Κοινοβουλευτικής Ομάδας. Αυτό το τελευταίο είναι που επείγει και περισσότερο, καθώς τη Δευτέρα ορκίζονται οι νέοι βουλευτές, την Τρίτη εκλέγεται το προεδρείο του Κοινοβουλίου και την Πέμπτη ξεκινά η τριήμερη συζήτηση επί των προγραμματικών δηλώσεων της νέας κυβέρνησης και κάποιος θα πρέπει να εκπροσωπήσει στη συζήτηση τον ΣΥΡΙΖΑ – Προοδευτική Συμμαχία και να αντιπαρατεθεί με τον πρωθυπουργό Κυριάκο Μητσοτάκη.  Αύριο θα γίνει μια πρώτη κουβέντα για το πρόσωπο καθώς τυπικά θα πρέπει να επικυρωθεί από τους 47 βουλευτές της Κοινοβουλευτικής Ομάδας, κάτι που αναμένεται να γίνει το απόγευμα της Δευτέρας. Κατά πάσα πιθανότητα την θέση θα αναλάβει η βουλευτής Άρτας και πρώην υπουργός, Όλγα Γεροβασίλη. Πρόκειται για πρόσωπο πολύπειρο, είχε διατελέσει στην προηγούμενη Βουλή γραμματέας της Κοινοβουλευτικής Ομάδας και αυτή την στιγμή είναι η αρχαιότερη βουλευτής του κόμματος. Μέχρι την αυριανή συνεδρίαση το παρασκήνιο μεταξύ των τάσεων του κόμματος είναι έντονο, καθώς όλοι λαμβάνουν θέσεις μάχης. Γίνονται διαβουλεύσεις, συναντήσεις και σχεδιάζονται πλάνα. Βασικά ζητήματα είναι το πότε θα εκλεγεί νέος πρόεδρος. Πριν ή μετά το καλοκαίρι; Πριν ή μετά τις αυτοδιοικητικές εκλογές του Οκτωβρίου; Οι γνώμες διίστανται, αφού κάθε ημερομηνία έχει τα θετικά και τα αρνητικά της. Θυμίζουμε ότι η ανάδειξη νέου επικεφαλής θα γίνει από τη βάση του κόμματος, δηλαδή από τα περίπου 170.000 εγγεγραμμένα μέλη. Αν η διαδικασία πραγματοποιηθεί πριν τις διακοπές, αυτή θα πρέπει να γίνει μια από τις τρεις τελευταίες Κυριακές του Ιουλίου, δηλαδή 16, 23 ή 30 του μηνός. Από τα περίπου 170.000 μέλη όμως, τα περισσότερα είναι νέα σε ηλικία και το πιθανότερο είναι μεσούντος του καλοκαιριού είτε να εργάζονται εποχικά, είτε να έχουν πάει διακοπές. Ένα μεγάλο ποσοστό αποχής στις εσωκομματικές εκλογές δεν θα δείξει καλή εικόνα για τον ΣΥΡΙΖΑ – Προοδευτική Συμμαχία. Εάν πάει από Σεπτέμβριο, θα είναι λίγος ο χρόνος που θα απομένει για να προετοιμαστεί το κόμμα για τις αυτοδιοικητικές εκλογές της 8ης Οκτωβρίου και θα πρέπει να υπάρχει ένας πρόεδρος να «κλειδώσει» τις υποψηφιότητες σε συνεργασία βέβαια με τα αρμόδια όργανα. Την ίδια ώρα, παρασκηνιακές διαβουλεύσεις γίνονται και για τα πρόσωπα που θα κατέλθουν ως υποψήφια για την προεδρία. Η Έφη Αχτσιόγλου που προκρίνεται ως φαβορί, μέχρι στιγμής δεν έχει ανοίξει τα χαρτιά της, ενώ ο Γαβριήλ Σακελλαρίδη δήλωσε πως δεν τον ενδιαφέρει το αξίωμα. Ενδιαφέρον έχει να δούμε πώς θα κινηθούν και οι εκπρόσωποι των σημαντικότερων τάσεων. Σήμερα πάντως προγραμματίζεται να διεξαχθεί η Πανελλαδική Συνδιάσκεψη της «Ομπρέλας», δηλαδή της αριστερόστροφης τάσης του ΣΥΡΙΖΑ, στην οποία συμμετέχουν μεταξύ άλλων ο Ευκλείδης Τσακαλώτος, ο Πάνος Σκουρλέτης, ο Νίκος Φίλης, ο Ανδρέας Ξανθός, η Θεανώ Φωτίου, κ.α. Οι περισσότεροι εκπρόσωποι της ομάδας ζητούσαν τη διεξαγωγή συνεδρίου μετά τις αυτοδιοικητικές εκλογές, αλλά τα δεδομένα πλέον έχουν ανατραπεί μετά την αποχώρηση του Αλέξη Τσίπρα.",2023-07-01 03:46:00+00:00,2023,7,1,3
83,https://www.newsbeast.gr/,https://www.newsbeast.gr//politiki/arthro/9818434/syriza-tin-kyriaki-i-synedriasi-tis-polikis-grammateias-apofasizetai-o-odikos-chartis-gia-eklogi-proedrou-kai-synedrio,ΠΟΛΙΤΙΚΗ,ΣΥΡΙΖΑ: Την Κυριακή η συνεδρίαση της Πολιτικής Γραμματείας – Αποφασίζεται ο οδικός χάρτης για εκλογή προέδρου και Συνέδριο,2023-06-30T16:27:26Z,"Την Κυριακή αναμένεται να συνεδριάσει τελικώς η Πολιτική Γραμματεία του ΣΥΡΙΖΑ που θα εισηγηθεί τον οδικό χάρτη για την εκλογή προέδρου και την πραγματοποίηση του Συνεδρίου, μετά τη διπλή εκλογική ήττα του κόμματος και την παραίτηση του Αλέξη Τσίπρα από την ηγεσία του.  Οι τάσεις του κόμματος, «Ομπρέλα» και «Κίνηση Μελών», αναμένεται να συνεδριάσουν νωρίτερα – πιθανότατα το Σάββατο- ώστε να αποφασίσουν τη στάση που θα κρατήσουν σχετικά με τις επικείμενες διαδικασίες.  Την πρώτη της ανάρτηση μετά την παραίτηση του Αλέξη Τσίπρα από την ηγεσία του ΣΥΡΙΖΑ, έκανε η Έφη Αχτσιόγλου, η οποία θεωρείται από πολλούς το φαβορί για τη διαδοχή της. «Ο Αλέξης Τσίπρας είναι και θα παραμείνει ένα τεράστιο πολιτικό κεφάλαιο για τη χώρα και για την Aριστερά παγκοσμίως» αναφέρει χαρακτηριστικά η βουλευτής Δυτικού Τομέα Αθήνας. Και συνεχίζει: «Σε συνθήκες εξαίρεσης, σε μια γωνιά της Ευρώπης, ηγήθηκε μιας πρωτόγνωρης πολιτικής ανατροπής, φέρνοντας την Αριστερά στην κυβέρνηση. Ταυτόχρονα έδειξε πως ένας άνθρωπος χωρίς δεσμούς και εξαρτήσεις από τους «νόμιμους ιδιοκτήτες» της χώρας μπορεί να γίνει πρωθυπουργός. Αγωνίστηκε, διαπραγματεύτηκε και μετά από μια μεγάλη διαδρομή γεμάτη νίκες, ήττες, υποχωρήσεις, επιταχύνσεις και φρεναρίσματα δικαιώθηκε. Στήριξε τον κόσμο της εργασίας, έβαλε στο επίκεντρο τους πολλούς, την ανθρωπιά, τα δικαιώματα. Πήγε κόντρα στο ρεύμα του εθνικισμού, του ρατσισμού, της μισαλλοδοξίας. Έδειξε έναν άλλο δρόμο για την πολιτική και τους πολιτικούς. Δεν υπολόγισε το πολιτικό κόστος όταν έπρεπε να υπερασπιστεί αξίες και αρχές. Και αυτό ίσως είναι το μεγαλύτερο μάθημα που μας έδωσε. Μαζί του θα συνεχίσουμε να δίνουμε αγώνες για τους πολλούς, για έναν κόσμο ισότητας και ελευθερίας, για μια κοινωνία αξιοπρέπειας». Ένα από τα ονόματα που έχουν ακουστεί στην κούρσα της διαδοχής του Αλέξη Τσίπρα στον ΣΥΡΙΖΑ, είναι και εκείνο του άλλοτε κυβερνητικού εκπροσώπου της πρώτης κυβέρνησης ΣΥΡΙΖΑ – ΑΝΕΛ, Γαβριήλ Σακελλαρίδη. Οι φήμες για «ολική επαναφορά» του Γαβριήλ Σακελλαρίδη «φούντωσαν» μετά την επανεμφάνιση του τελευταίου λίγες μέρες πριν τις δεύτερες εκλογές, όταν και πολλοί ήταν εκείνοι που θεώρησαν πως με την ανάρτησή του δήλωσε «παρών» για την επόμενη ημέρα του ΣΥΡΙΖΑ. Μιλώντας πάντως στον Real FM ξεκαθάρισε πως «δεν ενδιαφέρομαι να είμαι υποψήφιος για την ηγεσία του ΣΥΡΙΖΑ. Δεν θα θέσω υποψηφιότητα». Ερωτώμενος πάντως αν θα παραμείνει στα κοινά και αν θα ασχοληθεί ενεργά με τη διαδικασία εκλογής νέου αρχηγού στον ΣΥΡΙΖΑ, σημείωσε πως «Το αφήνω ανοιχτό, θα εξαρτηθεί από τις εξελίξεις. Δεν το αποκλείω» απάντησε ο Γαβριήλ Σακελλαρίδης.",2023-06-30 16:27:26+00:00,2023,6,30,16
84,https://www.newsbeast.gr/,https://www.newsbeast.gr//politiki/arthro/9818198/peripou-25-ekatommyria-evro-to-chrono-chanei-o-syriza-exaitias-tis-meiosis-ton-pososton-tou,ΠΟΛΙΤΙΚΗ,"Περίπου 2,5 εκατομμύρια ευρώ το χρόνο χάνει ο ΣΥΡΙΖΑ εξαιτίας της μείωσης των ποσοστών του",2023-06-30T14:37:00Z,"Η συντριπτική ήττα που γνώρισε ο ΣΥΡΙΖΑ και η μεγάλη μείωση των ποσοστών από τον Ιούλιο του 2019, του δημιουργεί ένα ακόμα πρόβλημα πέραν του προφανούς. Ο ΣΥΡΙΖΑ από το 31,5% βρέθηκε στο 17,8% εκλέγοντας 47 αντί 86 βουλευτών με την κρατική επιχορήγηση να ακολουθεί αντίστοιχο δρόμο. Η κρατική επιχορήγηση που δίνεται στα κόμματα, μοιράζεται με βάση των ποσοστών σε όσο κόμματα βρίσκονται πάνω από το 1,5%. Σύμφωνα με το MEGA, η προηγούμενη κρατική επιδότηση του ΣΥΡΙΖΑ έφτανε τα 3,5 εκατομμύρια + 600.000 για ερευνητικούς σκοπούς τον χρόνο. Έβαζε δηλαδή στα ταμεία του τον χρόνο περίπου 4,1 εκατομμύρια ευρώ. Από αυτά θα χάσει περίπου το 45%, ήτοι 2 εκατομμύρια ευρώ. Μάλιστα η οικονομική αιμορραγία του κόμματος δεν σταματά εκεί.  Κι αυτό καθώς οι βουλευτές του ΣΥΡΙΖΑ είχαν υποχρέωση να αποδίδουν 20% της βουλευτικής τους αποζημίωσης ως ενίσχυση στο κόμμα και άλλο 20% για κοινωνικές δράσεις. Η μείωση όμως κατά 39 βουλευτές, θα σημάνει περίπου 500.000 λιγότερες τον χρόνο.",2023-06-30 14:37:00+00:00,2023,6,30,14
85,https://www.newsbeast.gr/,https://www.newsbeast.gr//politiki/arthro/9818016/gavriil-sakellaridis-den-endiaferomai-na-eimai-ypopsifios-ston-syriza-afise-anoichto-to-endechomeno-na-epistrepsei-sta-koina,ΠΟΛΙΤΙΚΗ,Γαβριήλ Σακελλαρίδης: «Δεν ενδιαφέρομαι να είμαι υποψήφιος στον ΣΥΡΙΖΑ» – Άφησε ανοιχτό το ενδεχόμενο να επιστρέψει στα κοινά,2023-06-30T13:13:08Z,"Ένα από τα ονόματα που έχουν ακουστεί στην κούρσα της διαδοχής του Αλέξη Τσίπρα στον ΣΥΡΙΖΑ, είναι και εκείνο του άλλοτε κυβερνητικού εκπροσώπου της πρώτης κυβέρνησης ΣΥΡΙΖΑ – ΑΝΕΛ, Γαβριήλ Σακελλαρίδης.  Οι φήμες για «ολική επαναφορά» του Γαβριήλ Σακελλαρίδη «φούντωσαν» μετά την επανεμφάνιση του τελευταίου λίγες μέρες πριν τις δεύτερες εκλογές, όταν και πολλοί ήταν εκείνοι που θεώρησαν πως με την ανάρτησή του δήλωσε «παρών» για την επόμενη ημέρα του ΣΥΡΙΖΑ.  Μιλώντας πάντως στον Real FM ξεκαθάρισε πως «δεν ενδιαφέρομαι να είμαι υποψήφιος για την ηγεσία του ΣΥΡΙΖΑ. Δεν θα θέσω υποψηφιότητα». Ερωτώμενος πάντως αν θα παραμείνει στα κοινά και αν θα ασχοληθεί ενεργά με τη διαδικασία εκλογής νέου αρχηγού στον ΣΥΡΙΖΑ, σημείωσε πως «Το αφήνω ανοιχτό, θα εξαρτηθεί από τις εξελίξεις. Δεν το αποκλείω» απάντησε ο Γαβριήλ Σακελλαρίδης.",2023-06-30 13:13:08+00:00,2023,6,30,13
86,https://www.newsbeast.gr/,https://www.newsbeast.gr//politiki/arthro/9817591/to-proto-scholio-tis-efis-achtsioglou-meta-tin-paraitisi-tou-alexi-tsipra-den-ypologise-to-politiko-kostos-otan-eprepe,ΠΟΛΙΤΙΚΗ,Το πρώτο σχόλιο της Έφης Αχτσιόγλου μετά την παραίτηση του Αλέξη Τσίπρα: «Δεν υπολόγισε το πολιτικό κόστος όταν έπρεπε»,2023-06-30T11:13:38Z,"Την πρώτη της ανάρτηση μετά την παραίτηση του Αλέξη Τσίπρα από την ηγεσία του ΣΥΡΙΖΑ, έκανε η Έφη Αχτσιόγλου, η οποία θεωρείται από πολλούς το φαβορί για τη διαδοχή της.  «Ο Αλέξης Τσίπρας είναι και θα παραμείνει ένα τεράστιο πολιτικό κεφάλαιο για τη χώρα και για την Aριστερά παγκοσμίως» αναφέρει χαρακτηριστικά η βουλευτής Δυτικού Τομέα Αθήνας.  Και συνεχίζει: «Σε συνθήκες εξαίρεσης, σε μια γωνιά της Ευρώπης, ηγήθηκε μιας πρωτόγνωρης πολιτικής ανατροπής, φέρνοντας την Αριστερά στην κυβέρνηση. Ταυτόχρονα έδειξε πως ένας άνθρωπος χωρίς δεσμούς και εξαρτήσεις από τους «νόμιμους ιδιοκτήτες» της χώρας μπορεί να γίνει πρωθυπουργός. Αγωνίστηκε, διαπραγματεύτηκε και μετά από μια μεγάλη διαδρομή γεμάτη νίκες, ήττες, υποχωρήσεις, επιταχύνσεις και φρεναρίσματα δικαιώθηκε. Στήριξε τον κόσμο της εργασίας, έβαλε στο επίκεντρο τους πολλούς, την ανθρωπιά, τα δικαιώματα. Πήγε κόντρα στο ρεύμα του εθνικισμού, του ρατσισμού, της μισαλλοδοξίας. Έδειξε έναν άλλο δρόμο για την πολιτική και τους πολιτικούς. Δεν υπολόγισε το πολιτικό κόστος όταν έπρεπε να υπερασπιστεί αξίες και αρχές. Και αυτό ίσως είναι το μεγαλύτερο μάθημα που μας έδωσε. Μαζί του θα συνεχίσουμε να δίνουμε αγώνες για τους πολλούς, για έναν κόσμο ισότητας και ελευθερίας, για μια κοινωνία αξιοπρέπειας». Ο Αλέξης Τσίπρας είναι και θα παραμείνει ένα τεράστιο πολιτικό κεφάλαιο για τη χώρα και για την Aριστερά παγκοσμίως.Σε…",2023-06-30 11:13:38+00:00,2023,6,30,11
87,https://www.newsbeast.gr/,https://www.newsbeast.gr//politiki/arthro/9817264/oi-imerominies-pou-syzitoun-ston-syriza-gia-tin-eklogi-neou-proedrou-meta-tin-paraitisi-tsipra,ΠΟΛΙΤΙΚΗ,Οι ημερομηνίες που συζητούν στον ΣΥΡΙΖΑ για την εκλογή νέου προέδρου μετά την παραίτηση Τσίπρα,2023-06-30T10:04:27Z,"Τον οδικό χάρτη για την εκλογή νέου προέδρου του ΣΥΡΙΖΑ – Προοδευτική Συμμαχία μετά τη δήλωση παραίτησης του Αλέξη Τσίπρα θα χαράξει εντός των επομένων εικοσιτετραώρων η Πολιτική Γραμματεία και η Κεντρική Επιτροπή του κόμματος, καθώς στόχος είναι να μην χαθεί πολύτιμος χρόνος αφού μπροστά μας έχουμε τις αυτοδιοικητικές εκλογές του Οκτωβρίου και μεσολαβούν και οι θερινές διακοπές. Η ανάδειξη νέου προέδρου θα γίνει από τη βάση του κόμματος, δηλαδή από τα περίπου 170.000 εγγεγραμμένα μέλη και ήδη έχουν αρχίσει να πέφτουν στο τραπέζι πιθανές ημερομηνίες στησίματος της κάλπης. Σύμφωνα με πληροφορίες αναζητείται η καταλληλότερη Κυριακή ώστε να διεξαχθούν οι εσωκομματικές εκλογές πριν τη θερινή ραστώνη του Αυγούστου. Αυτές όμως δεν είναι πολλές. Εννοείται πως αυτό το Σαββατοκύριακο το «ξεχνάμε» αφού το πιθανότερο είναι το επόμενο διήμερο να συνεδριάσουν τα αρμόδια όργανα. Ομοίως και το μεθεπόμενο Σαββατοκύριακο, καθώς συμπίπτει με τη συζήτηση στη Βουλή επί των προγραμματικών δηλώσεων της νέας κυβέρνησης. Οπότε απομένουν οι τρεις επόμενες Κυριακές, 16, 23 ή 30 Ιουλίου, δεδομένου φυσικά ότι θα έχει προλάβει να στηθεί καταλλήλως και ο μηχανισμός για ένα τέτοιο εγχείρημα. Αυτό που προβληματίζει πάντως τα στελέχη της Κουμουνδούρου είναι το ζήτημα της αποχής που μπορεί να υπάρξει. Από τα περίπου 170.000 μέλη, τα περισσότερα είναι νέα σε ηλικία και το πιθανότερο είναι μεσούντος του καλοκαιριού είτε να εργάζονται εποχικά, είτε να έχουν πάει διακοπές. Θυμίζουμε ότι στις βουλευτικές εκλογές της 25ης Ιουνίου η αποχή άγγιξε το 47,16^ που είναι το μεγαλύτερο στην ιστορία της μεταπολίτευσης. Πολλώ δε μάλλον τώρα που θα βρισκόμαστε στην καρδιά του καλοκαιριού… Ένα μεγάλο ποσοστό αποχής στις εσωκομματικές εκλογές δεν θα δείξει καλή εικόνα για τον ΣΥΡΙΖΑ – Προοδευτική Συμμαχία. Οπότε αυτό που εξετάζεται ως ενδεχόμενο είναι μήπως θα μπορούσε να διεξαχθεί η ψηφοφορία με δύο τρόπους. Όσοι επιθυμούν να προσέλθουν με φυσική παρουσία στην κάλπη και όσοι δεν μπορούν, να ψηφίσουν ηλεκτρονικά μέσω του κινητού τηλεφώνου τους ή του υπολογιστή. Πόσο εύκολο θα είναι όμως θα υπάρξει σε τόσο σύντομο χρονικό διάστημα μια τέτοια υποδομή που να διασφαλίζει και το αδιάβλητο της διαδικασίας;",2023-06-30 10:04:27+00:00,2023,6,30,10
88,https://www.newsbeast.gr/,https://www.newsbeast.gr//politiki/arthro/9817137/marantzidis-i-proeklogiki-kabania-tou-syriza-xekinise-me-ti-diapistosi-pos-oti-kai-na-ginei-o-tsipras-einai-teleiomenos,ΠΟΛΙΤΙΚΗ,"Μαραντζίδης: Η προεκλογική καμπάνια του ΣΥΡΙΖΑ ξεκίνησε με τη διαπίστωση πως «ό,τι και να γίνει ο Τσίπρας είναι τελειωμένος»",2023-06-30T09:48:07Z,"«Ας μην βιαστούν να βάλουν όλες τις λέξεις τους σε αυτόν τον αποχαιρετισμό, σε αυτόν τον πολιτικό επικήδειο, ας κρατήσουν και μερικές στην άκρη. Μπορεί – ποιος ξέρει – μια μέρα να χρειαστεί να ξαναγράψουν κάτι παρόμοιο για τον Αλέξη» αναφέρει με νόημα σε κείμενό του ο πανεπιστημιακός καθηγητής, Νίκος Μαραντζίδης, ο οποίος ήταν επικεφαλής της επικοινωνιακής καμπάνιας του ΣΥΡΙΖΑ – Προοδευτική Συμμαχία στις εκλογές της 25ης Ιουνίου. Όπως αναφέρει με άρθρο του που δημοσιεύτηκε στο news247.gr με αφορμή την παραίτηση Τσίπρα, «η καμπάνια ξεκίνησε με μια σκληρή διαπίστωση: “Ό,τι και να γίνει είσαι τελειωμένος”. Ήταν εξάλλου απόλυτα αντιληπτό από τον ίδιο πως το ιδανικότερο σενάριο σε αυτές τις εκλογές για τον ΣΥΡΙΖΑ ήταν να επαναλάβει το ποσοστό του Μαΐου κι αν κέρδιζε και καμιά μονάδα θα ανοίγαμε σαμπάνιες». Μάλιστα αστειευόμενο το επιτελείο που ήταν υπεύθυνο για την καμπάνια, ονόμασε τη στρατηγική Δουνκέρνη, κατά τη γνωστή επιχείρηση του Β’ Παγκοσμίου Πολέμου όπου επιχειρήθηκε η εκκένωση με κάθε πλωτό μέσο των περικυκλωμένων από τους Γερμανούς συμμαχικών στρατιωτικών δυνάμεων, στο ομώνυμο λιμάνι της βόρειας Γαλλίας. «Ο κύριος όγκος των εκλογικών δυνάμεων του ΣΥΡΙΖΑ έπρεπε να διασωθεί προκειμένου το κόμμα να είναι σε θέση να δώσει στο μέλλον νέες εκλογικές μάχες από θέση αξιωματικής αντιπολίτευσης» αναφέρει ο κ. Μαραντζίδης. Σύμφωνα με τον ίδιο «στη συνείδηση του λαού μας, οι πιο όμορφες μάχες, είναι αυτές στις οποίες ο ήρωας αναλαμβάνει να τις διεξάγει ενώ γνωρίζει εκ των προτέρων πως θα τις χάσει αλλά αυτός επιμένει να τις δώσει μαχόμενος για τις αξίες του, τον κόσμο του, εντέλει για την υστεροφημία του. Μια τέτοια μάχη με προκαθορισμένο το αποτέλεσμα ήταν αυτή της 25ης Ιουνίου. […] Η καμπάνια ξεκίνησε με μια σκληρή διαπίστωση: “ό,τι και να γίνει είσαι τελειωμένος”. Ήταν εξάλλου απόλυτα αντιληπτό από τον ίδιο πως το ιδανικότερο σενάριο σε αυτές τις εκλογές για τον ΣΥΡΙΖΑ ήταν να επαναλάβει το ποσοστό του Μαΐου κι αν κέρδιζε και καμιά μονάδα θα ανοίγαμε σαμπάνιες. Η άβυσσος ήταν εντούτοις ορατή από εκεί που είμασταν. Ο κίνδυνος ο ΣΥΡΙΖΑ να καταρρεύσει και να χάσει περισσότερες από 5-6 μονάδες καταγράφηκε στην πρώτη μετεκλογική δημοσκόπηση μας, όπου το ποσοστό του ΣΥΡΙΖΑ έδειχνε να κινείται στο 14-15%. Ο πιο βατός στόχος, λοιπόν, ήταν να έχουμε διαχειρίσιμες απώλειες. Να χάσει ο ΣΥΡΙΖΑ κανά δυο μονάδες από τον Μάιο, ώστε να παραμείνει το αδιαμφισβήτητο κόμμα της αξιωματικής αντιπολίτευσης, ο κύριος κορμός της προοδευτικής παράταξης». Και συνεχίζει: «Αστειευόμενοι ονομάσαμε αυτήν την στρατηγική “Δουνκέρκη”! Για όσους δεν πηγαίνει το μυαλό τους, η εκκένωση της Δουνκέρκης, ήταν η εκκένωση περικυκλωμένων από τους Γερμανούς βρετανικών στρατευμάτων κατά τη διάρκεια του Β΄ Παγκοσμίου Πολέμου, από τις παραλίες και το λιμάνι της Δουνκέρκης, στα βόρεια της Γαλλίας το 1940. Όπως και ο βρετανικός στρατός που είχε περικυκλωθεί στη Δουνκέρκη και κινδύνευε να εξοντωθεί ή να αιχμαλωτισθεί, και χρειαζόταν να διασωθεί και να μεταφερθεί σε ασφαλέστερα εδάφη έτσι και ο κύριος όγκος των εκλογικών δυνάμεων του ΣΥΡΙΖΑ έπρεπε να διασωθεί προκειμένου το κόμμα να είναι σε θέση να δώσει στο μέλλον νέες εκλογικές μάχες από θέση αξιωματικής αντιπολίτευσης. Από την άποψη αυτή, ο Αλέξης Τσίπρας κατάφερε στις εκλογές του Ιουνίου κάτι όχι τόσο αυτονόητο». Καταλήγει δε σημειώνοντας πως «όπως όλοι οι χαρισματικοί ηγέτες, ο Αλέξης Τσίπρας συνομιλεί με την Ιστορία μέσω του ενστίκτου του. Κι η απόφαση του να αποσυρθεί από την ηγεσία του κόμματος ήταν σημάδι αυτού του ενστίκτου να αντιλαμβάνεται τη θέση του μέσα στην εκάστοτε ιστορική συγκυρία. Από χθες που ανακοίνωσε την παραίτηση του και τις επόμενες μέρες πολλοί αποχαιρετισμοί και πολιτικοί επικήδειοι γράφτηκαν και θα γραφτούν για τον Αλέξη Τσίπρα. Είτε από φίλους είτε από αντιπάλους, είτε γνήσιοι είτε υποκριτικοί, είτε από λύπη είτε από χαρά, χιλιάδες άνθρωποι σπεύδουν να καταθέσουν την άποψη τους για τον ηγέτη Αλέξη Τσίπρα. Μια συμβουλή μόνο: ας μην βιαστούν να βάλουν όλες τις λέξεις τους σε αυτόν τον αποχαιρετισμό, σε αυτόν τον πολιτικό επικήδειο, ας κρατήσουν και μερικές στην άκρη. Μπορεί -ποιος ξέρει- μια μέρα να χρειαστεί να ξαναγράψουν κάτι παρόμοιο για τον Αλέξη. Ας μην ειπωθούν όλα τώρα!».",2023-06-30 09:48:07+00:00,2023,6,30,9
89,https://www.newsbeast.gr/,https://www.newsbeast.gr//politiki/arthro/9816806/xydakis-o-tsipras-den-teleiose-tha-epanelthei,ΠΟΛΙΤΙΚΗ,"Ξυδάκης: Ο Τσίπρας δεν τελείωσε, θα επανέλθει",2023-06-30T08:50:43Z,"Την πεποίθηση ότι ο παραιτηθείς πρόεδρος του ΣΥΡΙΖΑ – Προοδευτική Συμμαχία Αλέξης Τσίπρας «δεν τελείωσε από την ελληνική πολιτική ζωή», αλλά «θα επανέλθει με κάποιον τρόπο, είναι νέος», εξέφρασε ο πρώην αναπληρωτής υπουργός και στέλεχος του κόμματος της αξιωματικής αντιπολίτευσης Νίκος Ξυδάκης. Μιλώντας σήμερα στην στην πρωινή εκπομπή της ΕΡΤ «Συνδέσεις», υποστήριξε ότι ο τέως πρωθυπουργός με την κίνησή του αυτή «διαφύλαξε το πολιτικό του κεφάλαιο». Μάλιστα κάνοντας, έναν πρώτο απολογισμό της παρουσίας του Αλέξη Τσίπρα στην κεντρική πολιτική σκηνή της Ελλάδας είπε ότι «αγαπήθηκε, μισήθηκε και έγινε στόχος πολιτικής δολοφονίας με τον αισχρότερο τρόπο».  Σημείωσε δε, πως «είναι ένας άνθρωπος που ήταν πρωθυπουργός σε κρίσιμο χρονικό σημείο για τη χώρα. Μεσουράνησε διεθνώς, έχει διπλωματικό κεφάλαιο, βοήθησε την Ελλάδα να ανακτήσει το κεφάλαιο αυτό μετά την ταπείνωση της χρεοκοπίας».",2023-06-30 08:50:43+00:00,2023,6,30,8
90,https://www.newsbeast.gr/,https://www.newsbeast.gr//politiki/arthro/9816352/dimitris-vitsas-theoro-oti-den-einai-telos-gia-ton-syriza-kai-ton-tsipra,ΠΟΛΙΤΙΚΗ,Δημήτρης Βίτσας: Θεωρώ ότι δεν είναι τέλος για τον ΣΥΡΙΖΑ και τον Τσίπρα,2023-06-30T07:15:36Z,"Ήταν μια από τις επιλογές που είχε ο Αλέξης Τσίπρας σε αυτή την περίοδο, τόνισε το στέλεχος του ΣΥΡΙΖΑ, Δημήτρης Βίτσας, ερωτηθείς εάν περίμενε την παραίτηση του προέδρου του ΣΥΡΙΖΑ, ενώ συμπλήρωσε ότι δεν μίλησε για δυαρχία καιότι η δήλωσή του έτσι ερμηνεύτηκε. «Στην ουσία έχουμε ένα τέλος εποχής που στηρίζεται στο ότι τελειώνει η 15ετής πορεία για τον ΣΥΡΙΖΑ με πρόεδρο τον Αλέξη Τσίπρα. Του οφείλουμε πάρα πολλά, έκανε αυτό το κόμμα ισχυρό παράγοντα στην πολιτική ζωή του τόπου, κερδίσαμε τις εκλογές, για πρώτη φορά η αριστερά κέρδισε εκλογές, είχαμε και τις δύσκολες περιόδους μας, βεβαίως αυτό θα είναι τέλος εποχής του ΣΥΡΙΖΑ με ηγέτη τον Τσίπρα, θεωρώ ότι δεν είναι τέλος για τον ΣΥΡΙΖΑ και για τον Τσίπρα». «Το κεφάλαιο Τσίπρας δεν τέλειωσε, θα βοηθά πάρα πολύ όποιον βγει πρόεδρος και με τρόπο που δεν θα καταλαβαίνετε εσείς οι δημοσιογράφοι. Και από κει και πέρα είναι νέος, είναι πλούσιος σε εμπειρίες και γνώσεις και κανείς δεν μπορεί να προδικάσει το μέλλον». «Δεν έχω ακούσει τίποτα» απάντησε ο κ. Βίτσας σε ερώτηση για κάποια κίνηση του κ. Τσίπρα εκτός ΣΥΡΙΖΑ. Για την παρουσία του κ. Τσίπρα στο κόμμα ο κ. Βίτσας είπε: «Είμαι σίγουρος, όπως τον ξέρω τον Τσίπρα, ότι θα είναι παρών, αυτό έχει σημασία. Η παρουσία δεν σημαίνει ντε και καλά πρόεδρος. Θα δρα στο πλαίσιο της συλλογικότητας». Όσο για την διαδικασία εκλογής νέου προέδρου είπε ότι πρέπει να ολοκληρωθεί «γρήγορα ναι, πρόχειρα όχι». «Από κει και πέρα ο κ. Μητσοτάκης θα έχει ισχυρό αντίπαλο. Δεν βλέπω κάτι που να μην μας κρατήσει ενωμένους και να μας πάει σε διάσπαση. Και ο Τσίπρας εγγυάται την ενότητα του κόμματος».",2023-06-30 07:15:36+00:00,2023,6,30,7
91,https://www.newsbeast.gr/,https://www.newsbeast.gr//politiki/arthro/9816351/kouloglou-kapoioi-ston-syriza-elegan-den-ginetai-na-deixoume-aftes-tis-dimoskopiseis-ston-tsipra-den-eiche-akrivi-eikona,ΠΟΛΙΤΙΚΗ,Κούλογλου: Κάποιοι στον ΣΥΡΙΖΑ έλεγαν «δεν γίνεται να δείξουμε αυτές τις δημοσκοπήσεις στον Τσίπρα» – Δεν είχε ακριβή εικόνα,2023-06-30T07:10:21Z,"Ραγδαίες είναι οι εξελίξεις στον ΣΥΡΙΖΑ μετά το εκλογικό αποτέλεσμα της 25ης Ιουνίου και την παραίτηση του Αλέξη Τσίπρα από την ηγεσία του κόμματος, ο οποίος δήλωσε ότι δεν θα είναι υποψήφιος στις διαδικασίες που θα ακολουθήσουν για την εκλογή νέου προέδρου. Ο Στέλιος Κούλογλου, ευρωβουλευτής του ΣΥΡΙΖΑ μίλησε στο «Καλημέρα Ελλάδα» του ΑΝΤ1 σχολιάζοντας την επόμενη μέρα στο κόμμα. «Δεν περίμενα να παραιτηθεί ο Αλέξης Τσίπρας, όμως ήταν μία θαρραλέα απόφαση» είπε ο κ. Κούλογλου, ενώ συνέχισε αναφέροντας πως «αυτό, βέβαια είναι μία απελευθέρωση και για τον ίδιο αλλά και για το κόμμα. Δέχθηκε πολλές επιθέσεις ο Τσίπρας. Έκανε λάθη, όμως του φορτώθηκαν πολλά πράγματα. Θεωρώ ότι θα πρέπει να μιλήσει κάποια στιγμή για το 2015 και το 2019 και τις “κωλοτούμπες” που του χρέωσαν». «Νομίζω πως είναι η στιγμή, μετά την παραίτηση του Αλέξη Τσίπρα που ο ΣΥΡΙΖΑ θα κάνει ένα βήμα πίσω για να δει τα λάθη που έγιναν» τόνισε ενώ ανέφερε πως «το νέο πρόσωπο που θα αναλάβει την προεδρία του κόμματος θα μπορεί – σε αυτές τις συνθήκες όπως έχουν διαμορφωθεί – να αντιμετωπίσει καλύτερα τον Κυριάκο Μητσοτάκη αλλά και να έρθει σε μία επαφή με το ΠΑΣΟΚ, ώστε να υπάρξει μία ισχυρή αντιπολίτευση» , σημειώνοντας πως κάτι τέτοιο δεν έγινε μέχρι στιγμής καθώς «δεν υπήρχε χημεία ανάμεσα σε Τσίπρα και Ανδρουλάκη, δεν είχαν καλές σχέσεις». «Ο ΣΥΡΙΖΑ οφείλει τα πάντα στον Τσίπρα» είπε χαρακτηριστικά ενώ αποκάλυψε πως «υπήρχαν άνθρωποι που έλεγαν “δεν γίνεται να δείξουμε αυτές τις δημοσκοπήσεις στον Πρόεδρο» για αυτό και ο ίδιος ο Τσίπρας είπε πως «δεν είχε ακριβή εικόνα» ενώ είπε πως «έγιναν πολλά λάθη στην προεκλογική εκστρατεία». Σχετικά με την διάδοχη κατάσταση στην προεδρία δεν έδειξε προτίμηση.",2023-06-30 07:10:21+00:00,2023,6,30,7
92,https://www.newsbeast.gr/,https://www.newsbeast.gr//politiki/arthro/9816222/panagiotis-rigas-gia-dimitri-tzanakopoulo-me-epiase-apo-ton-laimo-dechtika-aprokliti-traboukiki-epithesi,ΠΟΛΙΤΙΚΗ,Παναγιώτης Ρήγας για Δημήτρη Τζανακόπουλο: Με έπιασε από τον λαιμό – Δέχτηκα απρόκλητη τραμπούκικη επίθεση,2023-06-30T06:32:47Z,"Τεταμένο είναι το κλίμα στον ΣΥΡΙΖΑ μετά την εκλογική ήττα του κόμματος, όπου το βράδυ της 25ης Ιουνίου ο Παναγιώτης Ρήγας και ο Δημήτρης Τζανακόπουλος είχαν έναν άγριο καβγά. Μάλιστα, σε δηλώσεις του στην εφημερίδα «Δημοκρατία», ο πρώτος έκανε λόγο για «απρόκλητη τραμπούκικη επίθεση» του δεύτερου, ενώ διευκρίνισε ότι σε κάθε περίπτωση δεν έπαιξαν ξύλο. «Δέχθηκα μια απρόκλητη και τραμπούκικη επίθεση. Ξαφνικά άρχισε να μου πετάει αντικείμενα και με έπιασε από τον λαιμό» δήλωσε στην εφημερίδα ο κ. Ρήγας. «Ήταν πολλοί εκεί και προσπάθησαν να τον ηρεμήσουν (σ.σ. τον Δημήτρη Τζανακόπουλο). Εξαπέλυσε ύβρεις, τις οποίες δεν θέλω να μεταφέρω. Εδώ που φθάσαμε, κάτι πρέπει να γίνει», συνέχισε σχετικά με τον καβγά του με τον Δημήτρη Τζανακόπουλο.",2023-06-30 06:32:47+00:00,2023,6,30,6
93,https://www.newsbeast.gr/,https://www.newsbeast.gr//politiki/arthro/9815911/antonaros-meta-tin-paraitisi-tsipra-an-eichan-koukoutsi-myalo-oi-epidoxoi-diadochoi-sto-syriza,ΠΟΛΙΤΙΚΗ,Αντώναρος μετά την παραίτηση Τσίπρα: «Αν είχαν κουκούτσι μυαλό οι επίδοξοι διάδοχοι στο ΣΥΡΙΖΑ…»,2023-06-30T05:16:26Z,"Λίγες ώρες μετά την παραίτηση του Αλέξη Τσίπρα από την ηγεσία του ΣΥΡΙΖΑ, ο Ευάγγελος Αντώναρος, με μια ανάρτηση στον προσωπικό του λογαριασμό στο Facebook ζητά ουσιαστικά την επιστροφή του στην προεδρία του κόμματος. «Αν είχαν κουκούτσι μυαλό οι επίδοξοι διάδοχοι στο Συριζα-ΠΣ θα έκαναν κάτι απλό: Τα μέλη όλων των κορυφαίων οργάνων θα συνέτασσαν κοινή επιστολή, θα παραιτούνταν ομαδικά και θα ζητούσαν από τον Αλέξη Τσίπρα να αναθεωρήσει την απόφαση του. Ταυτόχρονα θα ζητούσαν την άμεση επανεκλογή του. Αλλά είπαμε…αν…» έγραψε στην ανάρτησή του ο Ευάγγελος Αντώναρος. Αν είχαν κουκούτσι μυαλό οι επίδοξοι διάδοχοι στο Συριζα-ΠΣ θα έκαναν κάτι απλό: Τα μέλη όλων των κορυφαίων οργάνων θα… Σημειώνεται πως χθες ο Απόστολος Γκλέτσος εξέφρασε για ακόμη μια φορά τη στήριξη του προς τον Αλέξη Τσίπρα μετά την ανακοίνωση του δεύτερου πως αποχωρεί από την ηγεσία του ΣΥΡΙΖΑ. Το μέλος της πάλαι ποτέ Κεντρικής Επιτροπής Ανασυγκρότησης του κόμματος, ανέφερε σε ανάρτησή του:  «Αναλαμβάνω πρωτοβουλία συγκέντρωσης υπογραφών για να πείσουμε τον πρόεδρο, Αλέξη Τσίπρα να είναι ξανά υποψήφιος πρόεδρος αναλογιζόμενος το καλό και το μέλλον του τόπου». ….αναλαμβάνω πρωτοβουλία , συγκέντρωσης υπογραφών , για να πείσουμε , τον πρόεδρο , Αλέξη Τσιπρα , να ναι … Λίγη ώρα αργότερα επανήλθε με νέα ανάρτηση: «…όσοι μπορείτε αναλάβετε πρωτοβουλίες, να αλλάξει γνώμη και να είναι, ξανά υποψήφιος, με τον Αλέξη, αλλιώς μαύρο φίδι..». …όσοι μπορείτε αναλάβετε πρωτοβουλίες , να αλλάξει γνώμη και να είναι , ξανά υποψήφιος , με τον Αλέξη , αλλιώς μαύρο φίδι……",2023-06-30 05:16:26+00:00,2023,6,30,5
94,https://www.newsbeast.gr/,https://www.newsbeast.gr//politiki/arthro/9813469/oi-4-pou-gnorizan-gia-tin-paraitisi-tsipra-ti-egine-sto-sounio-tin-proigoumeni-mera-kai-to-kolybiste-tora-sta-vathia,,"Οι 4 που γνώριζαν για την παραίτηση Τσίπρα, τι έγινε στο Σούνιο την προηγούμενη μέρα και το… κολυμπήστε τώρα στα βαθιά",2023-06-30T04:01:00Z,"Το τέλος εποχής χθες για τον Αλέξη Τσίπρα στην ηγεσία του ΣΥΡΙΖΑ – ΠΣ είχε μια πολύ ανθρώπινη στιγμή. Ήταν η παρουσία της συζύγου του, μέχρι χθες προέδρου του ΣΥΡΙΖΑ, Μπέτυς Μπαζιάνα που έδωσε το απόλυτο στήριγμα. Μόλις τελείωσε την έκτακτη δήλωσή του ο Αλέξης Τσίπρας φάνηκε, έτσι το είδαμε πολλοί που βρεθήκαμε εκεί, σαν να φεύγει από πάνω του ένα πολύ μεγάλο βάρος. Ο ίδιος χαμογέλασε. Ήταν μια στιγμή και αμηχανίας. Ο κύκλος των 15 ετών στην ηγεσία του κόμματος έκλεισε. Κατευθύνθηκε στο αυτοκίνητο και μέσα τον περίμενε η σύζυγός του. Του χαμογέλασε και του έδωσε ένα φιλί. Ήταν η πιο ανθρώπινη στιγμή της χθεσινής ημέρας, πολύ δύσκολης για τον ΣΥΡΙΖΑ – ΠΣ. Η απόφαση της παραίτησης του Αλέξη Τσίπρα αιφνιδίασε τους πάντες, ακόμα και τους πιο στενούς του συνεργάτες. Όλα έγιναν και αποφασίστηκαν στο Σούνιο, στην παραθεριστική οικία που νοικιάζει ο Τσίπρας. Μετρημένοι ήταν όσοι ήξεραν. Κυριολεκτικά, τέσσερα άτομα, τα τρία της οικογένειάς του και ένα από το επιτελείο του. Πότε ελήφθη η απόφαση; Αργά το βράδυ της Τετάρτης έγιναν όλα, αφού όμως νωρίτερα είχαν προηγηθεί διαρροές από στενούς του συνεργάτες για σαρωτικές αλλαγές από το όνομα έως την μετακίνηση του κόμματος από την Ευρωπαϊκή Αριστερά στους Ευρωπαίους Σοσιαλιστές. Άνθρωποι που ξέρουν το παρασκήνιο λένε ότι υπήρξαν επικοινωνίες αργά το βράδυ που τον ώθησαν να αλλάξει την άποψή του. Είδε προφανώς, όπως λένε όσοι ξέρουν τι συμβαίνει πίσω από τις κουρτίνες, ότι οι προτάσεις του δε θα περνούσαν ανώδυνα και θα υπήρχε ένταση και δεν ήταν διατεθειμένος να συγκρουστεί. Έτσι, όλο το βράδυ μου είπαν το σκέφθηκε. Οι ώρες ύπνου ήταν ελάχιστες. Κατά κάποιους μάλιστα το πρωί βούτηξε στα νερά του Σουνίου και πήγε μόνος του στην Κουμουνδούρου για να ανακοινώσει τις αποφάσεις του. Η φράση του «φεύγω» ταρακούνησε τους πάντες στην Κουμουνδούρου, όπου το κλίμα ήταν πολύ βαρύ σχεδόν σε όλους τους υπαλλήλους. Η είδηση περί παραίτησης τάραξε τα νερά. Κλάματα γοερά. Αναφιλητά και πολλά «γιατί;» κυριάρχησαν. Δεν είναι και λίγο να φεύγεις μετά από 15 χρόνια. Ο Αλέξης Τσίπρας μόλις ανακοίνωσε στα μέλη του Εκτελεστικού Γραφείου τις αποφάσεις του έγινε προσπάθεια να μεταπειστεί, αλλά ο ίδιος δεν έκανε πίσω. Η απόφαση ήταν οριστική. Εξάλλου, όσοι προσπάθησαν να τον μεταπείσουν, Ευκλείδης Τσακαλώτος, Αλέξης Χαρίτσης, Έφη Αχτσιόγλου, κ.α. τι έλεγαν; Να μην φύγει τώρα αλλά να καθίσει έως τις αυτοδιοικητικές εκλογές. Ο ίδιος δεν το ήθελε αυτό με τίποτα. Ας κολυμπήσουν οι ίδιοι στα βαθιά σαν να τους είπε και έκλεισε την πόρτα. Τον κούρασαν πολλά έμαθα πριν πάρει την απόφασή του. Όπως πχ. και τα όσα έγιναν την περασμένη Κυριακή το βράδυ μεταξύ του Δημήτρη Τζανακόπουλου και του Πάνου Ρήγα και την επίθεση του πρώτου στον δεύτερο. Ο καβγάς ήταν άγριος και έφθασαν στα άκρα με τον Π. Ρήγα να ζητά να επιληφθεί το πειθαρχικό και να υπάρξουν κυρώσεις ουσιαστικές στον Δ. Τζανακόπουλο. Μόλις είδε και αυτό ο Τσίπρας κατάλαβε ότι γενικά η κατάσταση αρχίζει και ξεφεύγει και θέλησε να ταρακουνήσει τα νερά. Μου είπαν σχετικά με το επεισόδιο ότι κυκλοφορεί και σχετικό βίντεο που υπάρχει σε κινητό και το είδαν και κεντρικά στελέχη του κόμματος. Και φθάσαμε τώρα να συζητάμε τι θα γίνει και ποιος ή ποια θα είναι ο ή η διάδοχος του Αλέξη Τσίπρα στην ηγεσία του ΣΥΡΙΖΑ. Μέχρι στιγμής έχουν ακουστεί τα εξής ονόματα και θα σας δώσω μερικές πληροφορίες: Αλέξης Χαρίτσης. Είναι ένα πρόσωπο που παίζει δυνατά. Επίσης, δυνατά παίζει, και είναι της ίδιας γενιάς και σε γενικές γραμμές έχουν κοινή ταυτότητα, η Έφη Αχτσιόγλου. Μέχρι εδώ καλά. Θυμηθείτε τι είπε ο Αλέξης Τσίπρας περί νέας γενιάς και ανανέωσης. Άρα, δεν υπάρχει στο κάδρο, όσο και να κυκλοφορεί το όνομά του, ο Ευκλείδης Τσακαλώτος. Ποιος άλλος είναι εκτός; Σίγουρα και μη διαβάζετε διάφορα που κυκλοφορούν, ο Γαβριήλ Σακελλαρίδης δεν θα είναι στην κούρσα της διαδοχής. Κρατήστε το όνομα του Διονύση Τεμπονέρα που ναι μεν το εξετάζει αλλά έχει το μειονέκτημα ότι δεν είναι στο Κοινοβούλιο καθώς δεν ήταν υποψήφιος. Τα ονόματα Ρένας Δούρου και Νίκου Παππά περισσότερο κυκλοφορούν για να δημιουργηθεί ζύμωση, ενώ χθες το βράδυ ακούστηκε και το όνομα του Παύλου Πολάκη που έχει λίγες πιθανότητες να είναι υποψήφιος. Το κρίσιμο στην παρούσα φάση είναι να δρομολογηθούν οι διαδικασίες και να αποφασιστεί ο οδικός χάρτης έως τις εκλογές. Πριν από αυτό όμως πρέπει η ΚΟ να αποφασίσει ποιος θα ηγηθεί του κόμματος το διάστημα μέχρι να λήξει η διαδικασία εκλογής από τη βάση του νέου αρχηγού. Και εάν αυτό δεν καταφέρουν να γίνει έως τα τέλη Ιουλίου με δεδομένο ότι ο Αύγουστος είναι μήνας αδειών καταλαβαίνετε ότι όλα πάνε για το Σεπτέμβριο και αφού υπάρχουν μπροστά αυτοδιοικητικές εκλογές τον Οκτώβριο μην εκπλαγείτε εάν όλα μετατεθούν για αρχές Νοεμβρίου. Εκτός εάν τρέξουν όλα γρήγορα και τέλη Ιουλίου υπάρχει εκλογή αρχηγού. Σε όλες τις περιπτώσεις, ο Αλέξης Τσίπρας που δε θα ασχοληθεί και δεν θα εμπλακεί για να δώσει είτε δακτυλίδια είτε να στηρίξει κάποιον, είπε ότι καλό είναι να ηγηθεί η Όλγα Γεροβασίλη αυτό το μεσοδιάστημα ως πιο παλαιά βουλευτής ενώ έχει διατελέσει και γραμματέας της Κ.Ο. Αυτό αναμένεται να γίνει την προσεχή Δευτέρα και θα είναι αυτή που θα εκπροσωπήσει τον ΣΥΡΙΖΑ ως βασική ομιλήτρια στη θέση του Τσίπρα στην διαδικασία των προγραμματικών δηλώσεων της κυβέρνησης. Νέα επένδυση προχωράει και θα είναι έτοιμη το 2025, από τη Χαλυβουργία Έλαστρον και τον όμιλο Πλαστικά Θράκης. Οι δύο όμιλοι που είναι εισηγμένοι στο Χρηματιστήριο Αθηνών, διατηρούν κοινοπραξία με συμμετοχή 49%-51% αντίστοιχα στον αγροτικό τομέα και στην εταιρεία Θερμοκήπια Θράκης. Η επένδυση έχει ύψος 15 εκατομμύρια ευρώ και θα προσθέσει ακόμα 130 στρέμματα, κάτι που σημαίνει ότι οι συνολικές εκτάσεις καλλιέργειας για τη συγκεκριμένη υδροπονική μονάδα που βρίσκεται στο γεωθερμικό πεδίο του Νέου Ερασμείου Ξάνθης, θα έχει συνολική επιφάνεια κάλυψης 150 στρεμμάτων. Πελάτες των δύο ομίλων που αγοράζουν ντομάτα, αγγουράκι και μελιτζάνα από τα θερμοκήπιά τους, είναι όλοι οι μεγάλοι όμιλοι σούπερ μάρκετ στην Ελλάδα: Σκλαβενίτης, Lidl, ΑΒ Βασιλόπουλος, Μασούτης, Market In. Σε νέες αναζητήσεις επιχειρηματικών επενδύσεων μαθαίνω ότι βρίσκεται τελευταία ο όμιλος Fairfax του Καναδού μεγαλοεπενδυτή, Πρεμ Γουάτσα. Αφορμή αποτελεί η κινητικότητα που παρουσιάζεται τελευταία στον τομέα των εταιρειών πώλησης ηλεκτρικών συσκευών και μετά τη γνωστοποίηση ότι πωλείται ο Κωτσόβολος. Σας θυμίζω ότι ο Γουάτσα εκτός από τη Eurobank, έχει μετοχές στα Praktiker και στην εταιρεία πολυτελών επενδύσεων στον τουρισμό, Grivalia Hospitality. Εάν επιβεβαιωθούν οι πληροφορίες που έχω στη διάθεσή μου σας προϊδεάζω για πολύ ενδιαφέρουσες εξελίξεις στην αγορά. Μόνο τυχαία δεν είναι όπως μου έλεγε άνθρωπος της κυβέρνησης, η επιλογή του Νίκου Παπαθανάση για το χαρτοφυλάκιο του αναπληρωτή υπουργού Οικονομικών. Ο Παπαθανάσης γνωρίζει άριστα τα επιχειρηματικά δεδομένα λόγω και της πρότερης θητείας του στο υπουργείο Ανάπτυξης ως αναπληρωτής υπουργός και εκεί, ενώ είναι το πρόσωπο που ουσιαστικά ανέλαβε να τρέξει όλο τον νέο αναπτυξιακό που ψηφίστηκε πέρυσι στη Βουλή. Είναι άριστος γνώστης των ευρωπαϊκών προγραμμάτων που σχετίζονται με την ενίσχυση της επιχειρηματικότητας, σοβαρός, μεθοδικός και εργατικός. Γι’ αυτό και στα νέα το καθήκοντα μεταφέρθηκαν και κάποια από τα παλιά που είχε στο υπουργείο Ανάπτυξης, με το ρόλο του να είναι ενισχυμένος στη νέα θέση του, έχοντας την ευθύνη για τα ευρωπαϊκά προγράμματα, το Ταμείο Ανάκαμψης, το ΕΣΠΑ και πολλά ακόμη. Έτοιμη να επιστρέψει στην αγορά υπό νέο ιδιοκτήτη, είναι όπως μαθαίνω η ιστορική μάρκα ηλεκτρικών συσκευών, Iζόλα. Η εταιρεία που δημιούργησε την πρώτη ελληνική κουζίνα το 1951, ιδρύθηκε το 1930 με αντικείμενο αρχικά την εμπορία υδραυλικών ειδών και σωληνών. Το 1937 την απέκτησε ο Παναγιώτης Δράκος, ο οποίος βρέθηκε πίσω από την κατασκευή της πρώτης ελληνικής ηλεκτρικής κουζίνας. Από το 1977 και ύστερα η Ιζόλα ενώθηκε με την Εσκιμό, επίσης ελληνική εταιρεία ηλεκτρικών συσκευών. Το νέο σχήμα αντιμετώπισε οικονομικά προβλήματα και το 2015 το εμπορικό σήμα Ιζόλα περιήλθε στην κατοχή της Γ.Ε. Δημητρίου, η οποία έκανε παραγωγή στην Πολωνία. Ωστόσο και η Δημητρίου αντιμετώπισε οικονομικά προβλήματα, τέθηκε υπό εξυγίανση και πρόσφατα απορροφήθηκε από τον όμιλο Quest του Θεόδωρου Φέσσα. Σύντομα λοιπόν αναμένεται η επανακυκλοφορία της στην αγορά υπό τον νέο της πλέον ιδιοκτήτη. Ο Έλληνας εφοπλιστής Γιώργος Οικονόμου λέγεται ότι πρόσθεσε δύο ακόμη μεγάλα νεότευκτα πλοία στο αυξανόμενο βιβλίο παραγγελιών του. Οι πρόσθετες παραγγελίες έρχονται εν μέσω ενός ράλι στις συμβάσεις βαποριών ξηρού φορτίου, καθώς οι ιδιοκτήτες προσπαθούν να αποκτήσουν προβάδισμα ως προς τις θέσεις παράδοσης νεότευκτων πλοίων για το 2025 και το 2026.",2023-06-30 04:01:00+00:00,2023,6,30,4
95,https://www.newsbeast.gr/,https://www.newsbeast.gr//politiki/arthro/9815658/apofaseis-ousias-apo-tin-evropi-gia-to-metanasteftiko-zitaei-i-ellada-pos-vlepoun-stin-kyvernisi-tin-paraitisi-tsipra,ΠΟΛΙΤΙΚΗ,Αποφάσεις ουσίας από την Ευρώπη για το μεταναστευτικό ζητάει η Ελλάδα – Πώς βλέπουν στην κυβέρνηση την παραίτηση Τσίπρα,2023-06-30T03:41:40Z,"Ιδιαίτερο ενδιαφέρον για την Ελλάδα έχει το Ευρωπαϊκό Συμβούλιο με το μεταναστευτικό να είναι στην ατζέντα και τον Κυριάκο Μητσοτάκη να έχει μπαράζ επαφών με ευρωπαίους ηγέτες. Πιο συγκεκριμένα, ο κ. Μητσοτάκης πριν την έναρξη της Συνόδου συνομίλησε με τον Γάλλο Πρόεδρο Εμανουέλ Μακρόν, την Ιταλίδα πρωθυπουργό Τζόρτζια Μελόνι, τον πρωθυπουργό της Κροατίας, Αντρέι Πλένκοβιτς, την πρωθυπουργό της Δανίας, Μέτε Φρεντέρικσεν, τον πρόεδρο του ΕΛΚ Μανφρεντ Βέμπερ και την πρόεδρο του Ευρωκοινοβουλίου Ρομπέρτα Μέτσολα. Ο Κυριάκος Μητσοτάκης με αφορμή και το τραγικό ναυάγιο στ’ ανοιχτά της Πύλου έθεσε τους ηγέτες της ΕΕ προ των ευθυνών τους. Σύμφωνα με κυβερνητικές πηγές, στην τοποθέτησή του εντός της Συνόδου Κορυφής, ο πρωθυπουργός υπογράμμισε ότι χρειάζονται σε ευρωπαϊκό επίπεδο πιο καινοτόμες πολιτικές καταπολέμησης των διακινητών, ώστε να αποτρέπονται οι αναχωρήσεις που θέτουν ανθρώπινες ζωές σε κίνδυνο. Αναφέρθηκε ακόμα στη μείωση των μεταναστευτικών ροών που πέτυχε η Ελλάδα, αποτέλεσμα και της βελτίωσης της συνεργασίας με την Τουρκία το τελευταίο διάστημα. Νωρίτερα, είχε δώσει το στίγμα των προθέσεών του υπογραμμίζοντας από τη μια ότι χαιρετίζει την πρόοδο που έχει επιτευχθεί και από την άλλη υπενθύμισε ότι η Ελλάδα είχε κρούσει τον κώδωνα του κινδύνου εδώ και καιρό γιατί όπως σημείωσε αποτελεί ευρωπαϊκή υποχρέωση η αντιμετώπιση ενός προβλήματος που αφορά ολόκληρη την ήπειρο. Ξεκαθάρισε ακόμα ότι «η Ελλάδα αποδίδει σημασία στη φύλαξη των εξωτερικών συνόρων της Ευρωπαϊκής Ένωσης και είναι μια αποστολή την οποία η Ελληνική Πολιτεία, το Λιμενικό, η Αστυνομία με τη συμπαράσταση των Ενόπλων Δυνάμεων έχουν επιτελέσει στο ακέραιο, μειώνοντας κατά 90% τις μεταναστευτικές ροές προς τα ελληνικά νησιά και αποδεικνύοντας ότι υπάρχει τρόπος να κατεδαφίσουμε τους άθλιους διακινητές, οι οποίοι εμπορεύονται τον ανθρώπινο πόνο για να μεταφέρουν κατατρεγμένους ανθρώπους σε βάρκες και πλοιάρια που δεν θα έπρεπε ποτέ να αποπλέουν από καμία απολύτως ακτή». Ο Κυριάκος Μητσοτάκης έστειλε μηνύματα επίσης σε όσους ρίχνουν ευθύνες εντός και εκτός Ελλάδας στο Λιμενικό για την τραγωδία της Πύλου σημειώνοντας ότι είναι απολύτως άδικο να στοχοποιείται από κάποιους ευρωπαϊκούς κύκλους το Ελληνικό Λιμενικό, το οποίο έχει σώσει χιλιάδες ανθρώπους στη θάλασσα και έσπευσε και σε αυτό το ναυάγιο να προσφέρει με τον καλύτερο δυνατό τρόπο τις υπηρεσίες του. Την ώρα που ο Κυριάκος Μητσοτάκης προσγειωνόταν στις Βρυξέλλες μάθαινε για την απόφαση του Αλέξη Τσίπρα να παραιτηθεί. Όπως τόνιζαν κυβερνητικές πηγές, ο πρωθυπουργός όφειλε εκ της θέσεώς του να σχολιάσει την παραίτηση του κύριου πολιτικού του αντιπάλου και ο βασικός λόγος που χαρακτήρισε αναμενόμενη την αποχώρηση του κ. Τσίπρα από την ηγεσία του ΣΥΡΙΖΑ ήταν γιατί έπρεπε επίσης να υπενθυμίσει ότι στην πολιτική κουλτούρα της ΝΔ δεν θεωρείται μη αναμενόμενη η παραίτηση ενός ηγέτη και μάλιστα μετά από τόσες ήττες. «Με την παραίτησή του Αλέξη Τσίπρα κλείνει ένας κύκλος. Ο ΣΥΡΙΖΑ ήταν ένα κόμμα που τα τελευταία χρόνια και στην κυβέρνηση αλλά και στην αντιπολίτευση ταυτίστηκε με την τοξικότητα, με τον διχαστικό λόγο, αλλά τελικά και με την εκκωφαντική αναποτελεσματικότητα όταν τελικά κρίθηκε να διαχειριστεί τις τύχες του τόπου. Τα κόμματα πρέπει να ενώνουν τους πολίτες και πρέπει πρώτα και πάνω από όλα να προτείνουν ρεαλιστικά κοστολογημένες και εφαρμόσιμες λύσεις για τα προβλήματα των πολιτών. Σε αυτό το δρόμο ο ΣΥΡΙΖΑ δεν πορεύτηκε ποτέ. Ελπίζω να τον βρει. Του το εύχομαι ειλικρινά», δήλωσε μεταξύ άλλων ο πρωθυπουργός. Από το κόμμα της ΝΔ δεν υπήρξε επίσημη αντίδραση κι αυτό γιατί δεν συνηθίζουν όπως τονίζουν να σχολιάζουν εσωτερικά θέματα άλλων κομμάτων. Ωστόσο παρακολουθούν με ενδιαφέρον τις εξελίξεις στον ΣΥΡΙΖΑ και αναμένουν να μάθουν τον νέο πολιτικό τους αντίπαλο.",2023-06-30 03:41:40+00:00,2023,6,30,3
96,https://www.newsbeast.gr/,https://www.newsbeast.gr//politiki/arthro/9815634/ta-prosopa-pou-etoimazontai-na-diekdikisoun-tin-proedria-tou-syriza-meta-tin-paraitisi-tsipra,ΠΟΛΙΤΙΚΗ,Τα πρόσωπα που ετοιμάζονται να διεκδικήσουν την προεδρία του ΣΥΡΙΖΑ μετά την παραίτηση Τσίπρα,2023-06-30T03:34:10Z,"Μετά το αρχικό μούδιασμα της χθεσινής ανακοίνωσης του Αλέξη Τσίπρα από το Ζάππειο, πως παραιτείται από την προεδρία του κόμματος και δεν πρόκειται να είναι εκ νέου υποψήφιος, στην Κουμουνδούρου έχουν αρχίσει οι ζυμώσεις για τον χρονικό ορίζοντα των διαδικασιών που θα πρέπει να ακολουθηθούν από ‘δω και πέρα, καθώς επίσης και για το πόσοι και ποιοι θα κατέλθουν υποψήφιοι για την ηγεσία. Ήδη έχουν πέσει στο τραπέζι τα πρώτα πιθανά ονόματα για την διεκδίκηση του προεδρικού θώκου. Καταρχάς ακούγεται πολύ έντονα το όνομα της Έφης Αχτσιόγλου. Αν και είναι μόλις 38 ετών, έχει ήδη διανύσει μια σημαντική πολιτική πορεία. Διετέλεσε υπουργός Εργασίας, Κοινωνικής Ασφάλισης και Κοινωνικής Αλληλεγγύης, έχει εκλεγεί βουλευτής από το 2019 και είχε αγαστή συνεργασία με τον Αλέξη Τσίπρα, ο οποίος δεν αναμένεται να στηρίξει ανοικτά κανένα πρόσωπο, ωστόσο διάκειται θετικά στο ενδεχόμενο να τον αντικαταστήσει η νεαρή πολιτικός. Το Associated Press τη θεωρεί αυτή τη στιγμή ως την πιθανότερη διάδοχο. Όπως αναφέρει το ειδησεογραφικό πρακτορείο, «έχει λάβει υποστήριξη από τμήμα του κόμματος για να διεκδικήσει ηγετικό ρόλο, αλλά δεν έχει συζητήσει δημόσια τα σχέδιά της». Από την άλλη πλευρά πάντως προκαλεί και αντισυσπειρώσεις καθώς κάποιες θέσεις της, δεν θεωρούνται ενωτικές για από κάποιες τάσεις εντός του κόμματος. Στην παρούσα φάση μάλιστα μπορεί για κάποιους να λειτουργήσει αρνητικά το γεγονός ότι είναι σύντροφος του Δημήτρη Τζανακόπουλου (σ.σ. έχουν κι ένα παιδί μαζί), ο οποίος πρωταγωνίστηκε το βράδυ της Κυριακής σε πολύ έντονο καυγά με τον Παναγιώτη Ρήγα για το εκλογικό αποτέλεσμα και παραλίγο οι δύο άνδρες να πιαστούν στα χέρια. Μάλιστα προς στιγμήν υπήρχαν πληροφορίες ότι ο κ. Τζανακόπουλος ήταν έτοιμος να υποβάλλει την παραίτησή του μετά τη δημοσιοποίηση του περιστατικού, αλλά στην πορεία διαψεύστηκαν. Ο Αλέξης Χαρίτσης είναι ένα ακόμη πρόσωπο που θα μπορούσε να διεκδικήσει την προεδρία. Είναι 46 ετών, ήπιων τόνων και μέλος της ομάδας των «53+» που κατά καιρούς ως τάση, είχε δημιουργήσει προβλήματα στον Αλέξη Τσίπρα. Ο βουλευτής Μεσσηνίας δέχεται τις τελευταίες ώρες έντονες πιέσεις προκειμένου να θέσει κι εκείνος υποψηφιότητα για την ηγεσία καθώς μεταξύ άλλων εκτιμάται ότι μπορεί να λειτουργήσει συσπειρωτικά μεταξύ των επονομαζόμενων «προεδρικών» (όσων βρίσκονται στον στενό πυρήνα του κ. Τσίπρα δηλαδή) και των μελών της «Ομπρέλας» που λειτουργεί πολλές φορές ως εσωκομματική αντιπολίτευση. Πιθανός υποψήφιος θα μπορούσε να είναι και ο πρώην υπουργός Ευκλείδης Τσακαλώτος από τη στιγμή που παραιτήθηκε ο κ. Τσίπρας. Εάν ο πρώην πρωθυπουργός διεκδικούσε εκ νέου την ηγεσία, το πιθανότερο είναι ο κ. Τσακαλώτος να μην κατέβαινε απέναντί του, γιατί το πιθανότερο θα ήταν πως θα έχανε. Τώρα όμως, η κατάσταση έχει διαμορφωθεί αλλιώς. Αίσθηση έχει προκαλέσει πάντως και η επανεμφάνιση του Γαβριήλ Σακελλαρίδη, που παραμονές των εθνικών εκλογών του Ιουνίου και μετά από αρκετό καιρό απομάκρυνσης από τον δημόσιο λόγο, ο πρώην κυβερνητικός εκπρόσωπος της κυβέρνησης ΣΥΡΙΖΑ δήλωσε παρών με ανάρτησή του στο Facebook. Ανέφερε πως θα ψηφίσει ΣΥΡΙΖΑ (σ.σ. είχε πάψει να είναι μέλος του κόμματος εδώ και οκτώ χρόνια), ότι στηρίζει τον συγκεκριμένο πολιτικό φορέα χωρίς να διεκδικεί ρόλο εντός του, και ότι βασικό ζητούμενο είναι η ενίσχυση της Αριστεράς «σε συνθήκες ασφυκτικής παντοδυναμίας της Νέας Δημοκρατίας». Το εάν θα συνεχίσει να μη διεκδικεί ρόλο από τη στιγμή που διαμορφώνεται πλέον ένα νέο πολιτικό τοπίο, μένει να αποδειχθεί. Κι ενώ η ονοματολογία θα συνεχίζεται μέχρι τις εσωκομματικές εκλογές, που δεν έχει ξεκαθαρίσει ακόμη πότε θα πραγματοποιηθούν, άμεση είναι η ανάγκη ορισμού επικεφαλής της Κοινοβουλευτικής Ομάδας του ΣΥΡΙΖΑ. Σύμφωνα με πληροφορίες και ερμηνεύοντας το Καταστατικό του κόμματος, θα πρέπει να συγκληθεί άμεσα η νέα Κοινοβουλευτική Ομάδα των 48 βουλευτών επ’ αυτού. Κάτι τέτοιο αναμένεται να συμβεί από το απόγευμα της Τρίτης και μετά, καθώς τη Δευτέρα είναι προγραμματισμένη η ορκωμοσία της νέας Βουλής και την Τρίτη η ανάδειξη νέου προεδρείου του Κοινοβουλίου. Αφού τελειώσουν τα διαδικαστικά της Βουλής, τα μέλη της Κοινοβουλευτικής Ομάδας του ΣΥΡΙΖΑ – Προοδευτική Συμμαχία θα εκλέξουν τον νέο ή τη νέα επικεφαλής. Τις τελευταίες ώρες ακούγεται έντονα το όνομα της κ. Όλγας Γεροβασίλη που ήταν μέχρι πρότινος γραμματέας της Κοινοβουλευτικής Ομάδας του κόμματος. Προσοχή, δεν μιλάμε για πρόεδρο του κόμματος, αλλά για επικεφαλής της Κοινοβουλευτικής Ομάδας. Η κ. Γεροβασίλη, ή όποιος άλλος εκλεγεί, θα κληθεί να δώσει την επόμενη εβδομάδα και την πρώτη πολιτική μάχη στην Ολομέλεια, αυτή της τριήμερης συζήτησης επί των προγραμματικών δηλώσεων της νέας κυβέρνησης Μητσοτάκη, που αρχίζει την ερχόμενη Πέμπτη, Παράλληλα, η Πολιτική Γραμματεία του ΣΥΡΙΖΑ προσεχώς μετατρέπεται σε Οργανωτική Επιτροπή του Συνεδρίου που θα κινήσει τις διαδικασίες για εκλογή νέου προέδρου στον ΣΥΡΙΖΑ από τα μέλη του κόμματος. Η δήλωση παραίτησης του Αλέξη Τσίπρα:",2023-06-30 03:34:10+00:00,2023,6,30,3
97,https://www.newsbeast.gr/,https://www.newsbeast.gr//politiki/arthro/9815431/apostolos-gkletsos-gia-tin-paraitisi-tsipra-evgale-tin-ellada-apo-ta-pio-dyskola-kouvalise-amarties-50-chronon,ΠΟΛΙΤΙΚΗ,"Απόστολος Γκλέτσος για την παραίτηση Τσίπρα: Έβγαλε την Ελλάδα από τα πιο δύσκολα, κουβάλησε αμαρτίες 50 χρόνων",2023-06-29T21:40:00Z,"Ο Απόστολος Γκλέτσος εξέφρασε για ακόμη μια φορά την στήριξη του προς τον Αλέξη Τσίπρα μετά την ανακοίνωση του δεύτερου πως αποχωρεί από την ηγεσία του ΣΥΡΙΖΑ. Μιλώντας στην εκπομπή «Updates» της ΕΡΤ, o διάσημος ηθοποιός που στο παρελθόν είχε αποτελέσει μέλος της Κεντρικής Επιτροπής Ανασυγκρότησης του κόμματος, ανέφερε: «Πιστεύω ότι θα είναι πολύ κακό για τον τόπο. Μακάρι να βγω ψεύτης…» και συνέχισε αναφερόμενος στην προσπάθεια που ανακοίνωσε για τη συλλογή υπογραφών ώστε να επιχειρήσει να μεταπείσει τον Αλέξη Τσίπρα. «Θα ξεκινήσουμε κάποιοι άνθρωποι μια πρωτοβουλία να μαζέψουμε όσες περισσότερες υπογραφές μπορούμε για να προσπαθήσουμε να πείσουμε τον πρόεδρο, τον Αλέξη Τσίπρα να είναι ξανά υποψήφιος. Γιατί πιστεύουμε πραγματικά ότι πρέπει να είναι πραγματικά υποψήφιος γιατί αυτό θα είναι καλό για το μέλλον του τόπου. Το αντίθετο θα είναι κακό για το μέλλον του τόπου», τόνισε χαρακτηριστικά. «Θέλουμε να πιστεύουμε ότι θα το καταφέρουμε. Θέλουμε να πιστεύουμε ότι θα αναλογιστεί ο Αλέξης Τσίπρας το πόσο δύσκολες είναι οι περιστάσεις, θα αναλογιστεί το δύσκολο momentum για την χώρα και τον λαό και πού βρισκόμαστε αυτή τη στιγμή που δεν υπάρχει αντιπολίτευση», πρόσθεσε. «Δεν υπάρχει κάποιος που να μπορέσει να σηκώσει το λάβαρο της αντιπολιτεύσεως με τον τρόπο που εκείνος ξέρει διότι είναι ένας πρωθυπουργός που πέρασε από τη Σκύλα και τη Χάρυβδη και βγήκε μπροστά. Έβγαλε την Ελλάδα από τα πιο δύσκολα, πήρε στις πλάτες του τις αμαρτίες και τα εγκλήματα 50 χρόνων των προηγούμενων και τα έβγαλε εις πέρας», συνέχισε και κατέληξε: «Τώρα αυτόν τον άνθρωπο θέλουν κάποιοι να τον παραιτήσουν και έπεσαν πάνω του όλοι. Όμως δεν πρέπει να παραιτηθεί διότι απέναντι στην ιστορία πρέπει να μείνει όρθιος».",2023-06-29 21:40:00+00:00,2023,6,29,21
98,https://www.newsbeast.gr/,https://www.newsbeast.gr//politiki/arthro/9814856/stelechi-tou-syriza-scholiazoun-tin-paraitisi-tsipra-den-einai-to-teleftaio-vima-tou-stin-politiki,ΠΟΛΙΤΙΚΗ,Στελέχη του ΣΥΡΙΖΑ σχολιάζουν την παραίτηση Τσίπρα – «Δεν είναι το τελευταίο βήμα του στην πολιτική»,2023-06-29T19:01:48Z,"Ο Αλέξης Τσίπρας έδωσε έκτακτη ομιλία στο Ζάππειο και ανακοίνωσε ότι παραιτείται από πρόεδρος του ΣΥΡΙΖΑ, είδηση που ξάφνιασε πολλούς, αλλά κυρίως τα στελέχη του, τα οποία τον ευχαρίστησαν δημόσια για όσα προσέφερε στην παράταξη. Αρκετοί εξύμνησαν το γεγονός ότι έκανε μεγάλη πολιτική δύναμη τον ΣΥΡΙΖΑ, ο οποίος βρίσκονταν στο 3%, ενώ η συντριπτική πλειοψηφία κατέληξε στο γεγονός ότι πρέπει να δοθεί βάρος στην ανασυγκρότηση της παράταξης. Αρχικά, ο Γιάννης Δραγασάκης με ανάρτηση στο Facebook ανέφερε τα εξής: «Ο #ΣΥΡΙΖΑ συγκροτήθηκε πριν από σχεδόν 20 χρόνια ως ένα συλλογικό εγχείρημα ανανέωσης & ελπίδας. Και για την Αριστερά & για τη χώρα. Ο Αλέξης #Τσίπρας ταυτίστηκε όσο κανείς μαζί του. Στάθηκε όρθιος απέναντι στις δυνάμεις της οπισθοδρόμησης στην Ελλάδα & το εξωτερικό. Έγινε ο πρώτος Πρωθυπουργός της Αριστεράς στους πιο δύσκολους καιρούς της πρόσφατης ιστορίας της χώρας. Και κατόρθωσε από τη χρεοκοπία να την οδηγήσει το 2018 έξω από τα μνημόνια, επαναφέροντάς τη σε ομαλές συνθήκες. Ό,τι θετικό πετύχαμε & στην αντιπολίτευση & στην κυβέρνηση έχει τη δική του σφραγίδα.Σήμερα το αίτημα της ανανέωσης & της ελπίδας παραμένει επίκαιρο. Αποκτά νέο ευρύτερο περιεχόμενο. Πολλοί, εύλογα, αναρωτιούνται “και τώρα τι”. Η Αριστερά δεν μπορεί να κάνει “πίσω”. Η μόνη απάντηση μπορεί να είναι, η ανασυγκρότηση & ενίσχυση του #ΣΥΡΙΖΑΠΣ ώστε να γίνει & πάλι η προοδευτική πλειοψηφική έκφραση της κοινωνίας. Ο ΣΥΡΙΖΑ ως δύναμη αγώνων & διακυβέρνησης δεν έκλεισε τον κύκλο του αλλά βρίσκεται μπροστά σε νέες πραγματικότητες & προκλήσεις. Υπάρχουν πολλά ερωτήματα που ζητούν απάντηση. Αδυναμίες & λάθη που πρέπει να διορθωθούν. Αυτό απαιτεί συνθετικές όσο & σαφείς απαντήσεις. Ανοιχτό & πειθαρχημένο διάλογο. Ενότητα & συντεταγμένη πορεία. Και σε αυτήν την πορεία είναι αναγκαία η συμβολή όλων των μελών & των φίλων του ΣΥΡΙΖΑ. Και πριν από όλους του Αλέξη Τσίπρα, που με αίσθηση ευθύνης ανέλαβε σήμερα αυτή τη δέσμευση». Ο #ΣΥΡΙΖΑ συγκροτήθηκε πριν από σχεδόν 20 χρόνια ως ένα συλλογικό εγχείρημα ανανέωσης & ελπίδας. Και για την Αριστερά &… Επίσης, ο Ευκλείδης Τσακαλώτος ανέφερε: «Σήμερα κλείνει ένας σπουδαίος κύκλος για τον ΣΥΡΙΖΑ. Ένας κύκλος που μας έχει χαρίσει πολλούς λόγους να αισθανόμαστε περήφανοι και περήφανες. Όλους αυτούς τους λόγους περηφάνειας τους πιστώνεται προσωπικά και ο Αλέξης Τσίπρας. Η πολιτική του συγκρότηση, η αγωνιστικότητα και η εντιμότητά του αφήνουν ανεξίτηλο το στίγμα τους στο κόμμα μας. Το σημερινό μήνυμα είναι ένα και δυνατό: όλες και όλοι μαζί, ενωμένοι, για την ανασυγκρότηση». Σήμερα κλείνει ένας σπουδαίος κύκλος για τον ΣΥΡΙΖΑ. Ένας κύκλος που μας έχει χαρίσει πολλούς λόγους να αισθανόμαστε… Ο Παύλος Πολάκης με τη σειρά του, τόνισε πως η παραίτηση είναι: «Γενναία απόφαση από έναν γενναίο άνθρωπο! Τις μάχες που έρχονται θα τις δώσουμε με ψυχραιμία, συντροφικότητα και αποφασιστικότητα». Γενναία απόφαση από έναν γενναίο άνθρωπο! Τις μάχες που έρχονται θα τις δώσουμε με ψυχραιμία, συντροφικότητα και αποφασιστικότητα. Η Ρένα Δούρου μίλησε στην εκπομπή «Live News» και είπε ότι «είναι μια απόφαση που δείχνει το μέγεθος του ανδρός». «Είναι μια πολιτικά γενναία απόφαση που είχε προδιαγραφεί από τις δηλώσεις της Κυριακής. Αν κάποιος ήταν ψύχραιμος και ήθελε να τον ακούσει. Είναι μια απόφαση που δείχνει το μέγεθος του ανδρός», είπε χαρακτηριστικά. Παράλληλα τόνισε: «Σε έναν τόνο λίγο πιο προσωπικό, γιατί μας δένουν αγώνες από τη νεολαία του Συνασπισμού, είναι κάτι που είναι Αλέξης Τσίπρας. Παραιτήθηκε ανοίγοντας το δρόμο για τις εξελίξεις. Εγώ δεν μπορώ να κάνω διαχωρισμό του προσωπικού με το πολιτικό. Κανείς δεν θέλει να τρέξει για να μπει στη θέση του Αλέξη Τσίπρα, μιλώ εξ ονόματος όλων. Δεν θα βρείτε έναν άνθρωπο της Κουμουνδούρου να μην ξέρει τους άξονες δράσεις. Αυτή τη στιγμή δεν υπάρχει κάποιος και κάποια, όχι γιατί κρύβεται, αλλά γι’ αυτό το πράγμα πρέπει να γίνουν συντονισμένα και συγκροτημένα». Ο Κώστας Αρβανίτης έκανε μια μακροσκελής ανάρτηση στο Facebook και έγραψε τα εξής: «Ένα μεγάλο Ευχαριστώ. Και μια Υπόσχεση. Στον Σύντροφο Αλέξη. Στον ηγέτη της Σύγχρονης Ριζοσπαστικής Κυβερνώσας Αριστεράς σε Ελλάδα και Ευρώπη. Μεγάλη παρακαταθήκη μας όσα έκανες για την Αριστερά και τη χώρα. Θα συνεχίσουμε στους δρόμους που χάραξες. Θα επιμείνουμε παλεύοντας να είμαστε χρήσιμοι. Και στο τέλος, πάλι θα νικήσουμε, μαζί. Γιατί θα είμαστε όλοι μαζί ενωμένοι. Όπως εσύ μας έμαθες να νικάμε. Όπως ορίζει η ιστορική ευθύνη του ΣΥΡΙΖΑ. Με πολλή συγκίνηση και πίστη». Ένα μεγάλο Ευχαριστώ.Και μια Υπόσχεση.Στον Σύντροφο Αλέξη.Στον ηγέτη της Σύγχρονης Ριζοσπαστικής Κυβερνώσας… Η Έλενα Ακρίτα έγραψε για τον πρώην πρόεδρο του ΣΥΡΙΖΑ: «Έντιμος όσο κανείς. Οραματικός σε όλη την πορεία του. Γενναίος μέχρι την τελευταία στιγμή. Στο πλευρό του ό,τι κι αν αποφασίσει. Ξεκάθαρα πράγματα». Έντιμος όσο κανείς.Οραματικός σε όλη την πορεία του. Γενναίος μέχρι την τελευταία στιγμή. Στο πλευρό του ό,τι κι αν αποφασίσει.Ξεκάθαρα πράγματα. Επίσης, ο Χρήστος Γιαννούλης μιλώντας στην εκπομπή «Αταίριαστοι» είπε ότι «η προσωπική συγκίνηση όλων όσοι υπηρετήσαμε τον ΣΥΡΙΖΑ-ΠΣ υπό την ηγεσία του Αλέξη Τσίπρα είναι δεδομένη. Είναι μία ιστορική στιγμή. Θεωρώ σημαντικό ότι μέχρι την ανάδειξη της νέας ηγεσίας θα παραμείνει εγγυητής της ενότητας του κόμματος, αναλαμβάνοντας την πολιτική και ηθική αυτή υποχρέωση. Όποιος ισχυριστεί ότι δεν υπήρχε και η προσωπική σφραγίδα του Αλέξη Τσίπρα στην πορεία του ΣΥΡΙΖΑ-ΠΣ μετά το 2007, δεν διαβάζει καλά την ιστορία». ""Το ταξίδι άφησε αποτύπωμα στην ιστορία"" «Η προσωπική συγκίνηση όλων όσοι υπηρετήσαμε τον ΣΥΡΙΖΑ-ΠΣ υπό την ηγεσία του Αλέξη Τσίπρα είναι δεδομένη. Είναι μία ιστορική στιγμή. Θεωρώ σημαντικό ότι μέχρι την ανάδειξη της νέας ηγεσίας θα παραμείνει εγγυητής της ενότητας του κόμματος, αναλαμβάνοντας την πολιτική και ηθική αυτή υποχρέωση. Όποιος ισχυριστεί ότι δεν υπήρχε και η προσωπική σφραγίδα του Αλέξη Τσίπρα στην πορεία του ΣΥΡΙΖΑ-ΠΣ μετά το 2007, δεν διαβάζει καλά την ιστορία» Ο Ευάγγελος Αντώναρος που πολιτεύτηκε πρόσφατα με το ΣΥΡΙΖΑ, σε ανάρτηση στο Twitter ανέφερε ότι η παραίτηση Τσίπρα «δεν είναι το τελευταίο του βήμα την πολιτική», σημειώνοντας τα εξής: «Κανείς δεν μένει σε μια θέση που δεν θέλει. Φρονώ ότι η παραίτηση Τσίπρα δεν είναι το τελευταίο βήμα του στην πολιτική. Αλλά η συνεχής αναφορά στον ΣΥΡΙΖΑ δείχνει, κατά την γνώμη μου, ότι δεν θέλει να ιδρύσει κάτι άλλο. Όχι τώρα πάντως. Ενδιαφέρον ότι παραμένει βουλευτής — ή όχι;». Κανεις δεν μένει σε μια θέση που δεν θέλει. Φρονώ ότι η παραίτηση Τσιπρα δεν είναι το τελευταίο βημα του στην πολιτική. Αλλα η συνεχής αναφορά στον ΣΥΡΙΖΑ δείχνει,κατά την γνώμη μου,ότι δεν θέλει να ιδρύσει κάτι άλλο. Όχι τώρα πάντως. Ενδιαφερον ότι παραμένει βουλευτης — η οχι; Αντιθέτως, ο Απόστολος Γκλέτσος ανακοίνωσε με δύο διαδοχικές αναρτήσεις, ότι σκοπεύει να μαζέψει υπογραφές για να παραμείνει ο Αλέξης Τσίπρας πρόεδρος του ΣΥΡΙΖΑ. «Αναλαμβάνω πρωτοβουλία συγκέντρωσης υπογραφών για να πείσουμε τον πρόεδρο, Αλέξη Τσίπρα να είναι ξανά υποψήφιος πρόεδρος αναλογιζόμενος το καλό και το μέλλον του τόπου» έγραψε χαρακτηριστικά. ….αναλαμβάνω πρωτοβουλία , συγκέντρωσης υπογραφών , για να πείσουμε , τον πρόεδρο , Αλέξη Τσιπρα , να ναι … Λίγο αργότερα σημείωσε: «…όσοι μπορείτε αναλάβετε πρωτοβουλίες , να αλλάξει γνώμη και να είναι , ξανά υποψήφιος , με τον Αλέξη , αλλιώς μαύρο φίδι..». …όσοι μπορείτε αναλάβετε πρωτοβουλίες , να αλλάξει γνώμη και να είναι , ξανά υποψήφιος , με τον Αλέξη , αλλιώς μαύρο φίδι……",2023-06-29 19:01:48+00:00,2023,6,29,19
99,https://www.newsbeast.gr/,https://www.newsbeast.gr//politiki/arthro/9814879/paraitisi-alexi-tsipra-oi-pithanoi-diadochoi-tou-oi-neoi-oi-palioseires-kai-ta-aoutsainter,ΠΟΛΙΤΙΚΗ,"Παραίτηση Αλέξη Τσίπρα: Οι πιθανοί διάδοχοί του – Οι νέοι, οι «παλιοσειρές» και τα αουτσάιντερ",2023-06-29T18:32:48Z,"Η παραίτηση του Αλέξη Τσίπρα από την ηγεσία του ΣΥΡΙΖΑ έπεσε σαν «βόμβα» στα θεμέλια της Κουμουνδούρου. Κανείς δεν την περίμενε και κανείς δεν είχε προετοιμαστεί γι’ αυτήν. Όσο πάντως η κατήφεια για το κλείσιμο ενός κύκλου 15ετίας που έκλεισε στον ΣΥΡΙΖΑ θα καταλαγιάζει, τόσο η ονοματολογία για τη διαδοχή του Αλέξη Τσίπρα θα «κερδίζει» χώρο. Ήδη άλλωστε τα πρώτα ονόματα έχουν «πέσει» στο τραπέζι. Πριν την εκλογή νέου αρχηγού στον ΣΥΡΙΖΑ, υπάρχει η πρώτη κοινοβουλευτική μάχη της νέας Βουλής, με το τριήμερο των προγραμματικών δηλώσεων της νέας κυβέρνησης, η οποία κλείνει με «μονομαχία» των επικεφαλής των κομμάτων. Ο Αλέξης Τσίπρας δεν πρόκειται να δώσει τη συγκεκριμένη μάχη καθώς ως πρόεδρος υπό παραίτηση θα ήταν «ευάλωτος» σε επιθέσεις αντιπάλων. Ο απερχόμενος πρόεδρος θα παραμείνει απλός βουλευτής, ενώ έχει πάρει απόφαση να κρατήσει την έδρα της Α’ Πειραιά, βάζοντας στη Βουλή και τη δεύτερη σε σταυρούς στον Δυτικό Τομέα της Αθήνας, Ρένα Δούρου. Νέος πρόεδρος της Κοινοβουλευτικής Ομάδας του κόμματος, εκείνος που θα σταθεί απέναντι στον Κυριάκο Μητσοτάκη και τους υπόλοιπους αρχηγούς των κομμάτων στις προγραμματικές δηλώσεις, φαίνεται πως θα είναι η αρχαιότερη της κοινοβουλευτικής ομάδας, Όλγα Γεροβασίλη, η οποία υπήρξε και γραμματέας της ΚΟ του ΣΥΡΙΖΑ στο παρελθόν. Η συνεδρίαση της Ομάδας για να λύσει το θέμα, αναμένεται τη Δευτέρα. Ο λόγος που στη συγκεκριμένη θέση δεν τοποθετείται κάποιο στέλεχος που επιδιώκει να αναδειχθεί στην ηγεσία του ΣΥΡΙΖΑ, είναι γιατί μια τέτοια επιλογή θα ήταν σαν η Κοινοβουλευτική Ομάδα του κόμματος να προκαταβάλει την απόφαση των 170.000 μελών που θα κληθούν να αναδείξουν τη νέα ηγεσία. Η διαδικασία για την επιλογή νέας ηγεσίας θα αρχίσει να «τρέχει» τις επόμενες ημέρες. Το Σαββατοκύριακο αρχικά αναμένεται να συγκληθεί η Πολιτική Γραμματεία του κόμματος, η οποία με βάση τις καταστατικές αρχές, θα συγκαλέσει με τη σειρά της την Κεντρική Επιτροπή. Η τελευταία θα συνεδριάσει πιθανότατα σε ένα επόμενο Σαββατοκύριακο, ώστε να αποφασίσει τη διεξαγωγή της εκλογής του νέου προέδρου και της νέας Κεντρικής Επιτροπής από τη βάση του κόμματος. Αξίζει να σημειωθεί ότι δεν είναι απαραίτητο να έχει διεξαχθεί πριν από την εκλογή Συνέδριο, όμως είναι βέβαια πως τα στρατόπεδα στο εσωτερικό του ΣΥΡΙΖΑ θα συγκρουστούν για το συγκεκριμένο θέμα. Έφη Αχτσιόγλου Αυτή τη στιγμή, η Έφη Αχτσιόγλου, φαντάζει το απόλυτο φαβορί για τη διαδοχή του Αλέξη Τσίπρα. Εξελέγη πρώτη σε ψήφους στην Κεντρική Επιτροπή του κόμματος, πρώτη σε ψήφους και στο ψηφοδέλτιο του Δυτικού Τομέα της Αθήνας, στις εκλογές του Μαΐου. Απολαμβάνει τη συμπάθεια όλων των τάσεων του κόμματος, ενώ αν και ανήκει στο περιβάλλον του Αλέξη Τσίπρα, έχει φροντίσει να αποστασιοποιηθεί εγκαίρως από τις εσωκομματικές ομαδοποιήσεις. Είναι η υποψηφιότητα που θα μπορούσε να κερδίσει την υποστήριξη και από την «Ομπρέλα», την εσωκομματική αντιπολίτευση, από την οποία και προέρχεται αν και έχει αποχωρήσει χρόνια. Είναι 38 ετών, έχει υπάρξει ήδη υπουργός Εργασίας στην κυβέρνηση Τσίπρα και έχει ευρύτερες συμπάθειες. Αλέξης Χαρίτσης Από τα φοιτητικά του χρόνια στον ΣΥΡΙΖΑ, μέλος της Κεντρικής Επιτροπής του και βουλευτής Μεσσηνίας. Χαίρει τις εκτίμησης και των ΠΑΣΟΚογενών του ΣΥΡΙΖΑ, ενώ θεωρείται – και είναι – πιο μετριοπαθής από την Έφη Αχτσιόγλου. Υπήρξε υπουργός Εσωτερικών, αναπληρωτής υπουργός Οικονομίας και Ανάπτυξης και υφυπουργός Οικονομίας. Απ’ όποια θέση και αν πέρασε κέρδισε τα θετικά σχόλια των συνεργατών του. Και αυτός προέρχεται από την εσωκομματική αντιπολίτευση του ΣΥΡΙΖΑ από την οποία όμως έχει αποστασιοποιηθεί. Θα μπορούσε να αποτελέσει επιλογή ευρείας αποδοχής για την ηγεσία του κόμματος, αρκεί βέβαια να πειστεί και ο ίδιος. Ευκλείδης Τσακαλώτος Ο πρώην υπουργός Οικονομικών του Αλέξη Τσίπρα, είναι ο άτυπος ηγέτης της εσωκομματικής αντιπολίτευσής, της «Ομπρέλας». Η «τάση» θα πραγματοποιούσε πανελλαδική διαδικτυακή σύσκεψη το Σάββατο στην οποία θα αποφάσιζε να κατεβάσει δικό της υποψήφιο απέναντι στον Αλέξη Τσίπρα, περισσότερο για την καταγραφή και λιγότερο για να κερδίσει τον Αλέξη Τσίπρα. Η κίνηση του Αλέξη Τσίπρα όμως να παραιτηθεί άλλαξε τα πάντα. Η διαδικτυακή σύσκεψη των στελεχών της Ομπρέλας προφανώς θα αναβληθεί, καθώς το Σαββατοκύριακο αναμένεται να συγκληθεί η Πολιτική Γραμματεία και να αρχίσει και επίσημα η διαδικασία της διαδοχής. Ο Ευκλείδης Τσακαλώτος, που είναι ταυτόχρονα και ο αρχαιότερος κοινοβουλευτικός του ΣΥΡΙΖΑ δεν αναμένεται να διεκδικήσει κάποια θέση, θα παίξει όμως, ως ηγέτης της τάσης, σημαντικό ρόλο στα επόμενα βήματα. Διονύσης Τεμπονέρας Ο Διονύσης Τεμπονέρας είναι ένα ακόμα από τα πρόσωπα που έχουν βγει «μπροστά» το τελευταίο διάστημα. Είναι ο γιος του δολοφονημένου καθηγητή Νίκου Τεμπονέρα, ενώ τα τελευταία χρόνια ανεβαίνει γρήγορα τα σκαλιά της ιεραρχίας του ΣΥΡΙΖΑ. Εξέπληξε πολλούς το γεγονός ότι εξελέγη τρίτος σε ψήφους στην Κεντρική Επιτροπή του ΣΥΡΙΖΑ, πίσω μόνο από την Έφη Αχτσιόγλου και τη Ρένα Δούρου. Πριν τις δεύτερες εκλογές ήταν από τα στελέχη που επέλεξε ο Αλέξης Τσίπρας για να βγουν «μπροστά», ενώ τον όρισε και συντονιστή της Εκλογικής Επιτροπής του κόμματος. Ο Διονύσης Τεμπονέρας έχει ένα μεγάλο μειονέκτημα, αν υποτεθεί ότι θα πάρει μέρος στην κούρσα της διαδοχής, και αυτό είναι το γεγονός πως δεν έχει εκλεγεί βουλευτής. Θα πει κανείς πως ούτε ο Νίκος Ανδρουλάκης στο ΠΑΣΟΚ ήταν βουλευτής όταν εξελέγη πρόεδρος του κόμματος, όμως οι εκλογές τότε ήταν στη χειρότερη περίπτωση ζήτημα ενός χρόνου. Στην περίπτωση του ΣΥΡΙΖΑ η απόσταση από τις εθνικές εκλογές είναι 4 χρόνια, οπότε η επιλογή εξωκοινοβουλευτικού αρχηγού που θα μείνει για τόσο καιρό μακριά από τη Βουλή, ξενίζει. Η Ρένα Δούρου Από τα πρώτα χρόνια του Αλέξη Τσίπρα στην ηγεσία του ΣΥΡΙΖΑ, θεωρούνταν πιθανή διάδοχός του. Η Ρένα Δούρου εξελέγη Περιφερειάρχης Αττικής του 2014, ενώ το 2012 είχε εκλεγεί βουλευτής στη Β’ Αθήνας. Απολαμβάνει ακόμα την εκτίμηση των συντρόφων της, οι οποίοι την εξέλεξαν δεύτερη σε σταυρούς στην Κεντρική Επιτροπή, ενώ μετά την απόφαση του Αλέξη Τσίπρα να καταλάβει την έδρα της Α’ Πειραιά θα είναι στη νέα Βουλή καθώς βγήκε δεύτερη σε ψήφους στον Δυτικό Τομέα της Αθήνας. Ανήκει στην ομάδα των «προεδρικών» και ως εκ τούτου αποτελεί ένα από τα κορυφαία στελέχη της πλειοψηφίας του κόμματος, το οποίο θα μπορούσε να της δώσει προβάδισμα για την εκλογή, όχι όμως και συναίνεση από την εσωκομματική αντιπολίτευση. Ο Γαβριήλ Σακελλαρίδης Ο άλλοτε κυβερνητικός εκπρόσωπος της πρώτης κυβέρνησης ΣΥΡΙΖΑ – ΑΝΕΛ, αποχώρησε από τον ΣΥΡΙΖΑ μόλις δύο μήνες μετά την επανεκλογή του τον Σεπτέμβριο του 2015. Στις σπάνιες συνεντεύξεις που είχε δώσει από τότε επέκρινε τον ΣΥΡΙΖΑ και τα στελέχη του για τις αποφάσεις που είχαν πάρει ως κυβέρνηση.  Επανεμφανίστηκε λίγο πριν τις κάλπες του Ιουνίου δηλώνοντας τη στήριξή του στον ΣΥΡΙΖΑ σε μια πολύ δύσκολη στιγμή και τραβώντας παράλληλα την προσοχή με αποτέλεσμα τη δημιουργία φημών που τον θέλουν να δηλώνει «παρών» για την επόμενη μέρα του ΣΥΡΙΖΑ.  Υπάρχει ένα πρόβλημα. Ο Γαβριήλ Σακκελαρίδης, που έχει περάσει από τις θέσεις του διευθυντή του ελληνικού τμήματος της Διεθνούς Αμνηστίας και του Ινστιτούτου Eteron, όσο καιρό λείπει από την κεντρική πολιτική σκηνή, δεν είναι καν μέλος του ΣΥΡΙΖΑ. Από την άλλη βέβαια, αν υπάρχει η θέληση, τέτοιου είδους προβλήματα, λύνονται. ",2023-06-29 18:32:48+00:00,2023,6,29,18
100,https://www.newsbeast.gr/,https://www.newsbeast.gr//politiki/arthro/9814663/rena-dourou-gia-paraitisi-tsipra-gennaia-apofasi-eiche-prodiagrafei-apo-tis-diloseis-tis-kyriakis,ΠΟΛΙΤΙΚΗ,"Ρένα Δούρου για παραίτηση Τσίπρα: Γενναία απόφαση, είχε προδιαγραφεί από τις δηλώσεις της Κυριακής",2023-06-29T16:52:37Z,"«Είναι μια απόφαση που δείχνει το μέγεθος του ανδρός», ανέφερε η Ρένα Δούρου μιλώντας στο MEGA και το Live News, σχετικά με την παραίτηση του Αλέξη Τσίπρα. «Είναι μια πολιτικά γενναία απόφαση που είχε προδιαγραφεί από τις δηλώσεις της Κυριακής. Αν κάποιος ήταν ψύχραιμος και ήθελε να τον ακούσει. Είναι μια απόφαση που δείχνει το μέγεθος του ανδρός» σημείωσε. Παράλληλα τόνισε: «Σε έναν τόνο λίγο πιο προσωπικό, γιατί μας δένουν αγώνες από τη νεολαία του Συνασπισμού, είναι κάτι που είναι Αλέξης Τσίπρας. Παραιτήθηκε ανοίγοντας το δρόμο για τις εξελίξεις. Εγώ δεν μπορώ να κάνω διαχωρισμό του προσωπικού με το πολιτικό. Κανείς δεν θέλει να τρέξει για να μπει στη θέση του Αλέξη Τσίπρα, μιλώ εξ ονόματος όλων. Δεν θα βρείτε έναν άνθρωπο της Κουμουνδούρου να μην ξέρει τους άξονες δράσεις. Αυτή τη στιγμή δεν υπάρχει κάποιος και κάποια, όχι γιατί κρύβεται, αλλά γι’ αυτό το πράγμα πρέπει να γίνουν συντονισμένα και συγκροτημένα».",2023-06-29 16:52:37+00:00,2023,6,29,16
101,https://www.newsbeast.gr/,https://www.newsbeast.gr//politiki/arthro/9814530/i-poreia-tou-alexi-tsipra-stin-igesia-tou-syriza-pire-to-komma-apo-to-413-kai-to-pige-sto-363-prin-tis-akolouthes-deines-ittes,ΠΟΛΙΤΙΚΗ,"Η πορεία του Αλέξη Τσίπρα στην ηγεσία του ΣΥΡΙΖΑ: Πήρε το κόμμα από το 4,13%, και το πήγε στο 36,3% πριν τις ακόλουθες δεινές ήττες",2023-06-29T16:20:07Z,"Δεκαπέντε χρόνια στην προεδρία του κόμματος παρέμεινε ο Αλέξης Τσίπρας και στο μεσοδιάστημα αυτό ο πολιτικός φορέας του οποίου ηγήθηκε, μετασχηματίστηκε αρκετές φορές ακόμη και σε επίπεδο ονόματος, καθώς ο Συνασπισμός της Αριστεράς, των Κινημάτων μετεξελίχθηκε μαζί με άλλους ανάλογης ιδεολογίας σχηματισμούς σε Συνασπισμό της Ριζοσπαστικής Αριστεράς και ακολούθως σε ΣΥΡΙΖΑ – Προοδευτική Συμμαχία.  Το κόμμα κατήλθε με τον ίδιο επικεφαλής, σε συνολικά 8 εθνικές εκλογές όπου σταδιακά αύξανε τα ποσοστά του με κορύφωση τον Ιανουάριο του 2015 που ορκίστηκε πρωθυπουργός, και ακολούθως ξεκίνησε η πτώση. Ειδικότερα, στις βουλευτικές εκλογές του 2009 το κόμμα είχε πάρει μόλις 4,13%, στις πρώτες εκλογές του 2012 πήγε στο 16,78% στις δεύτερες του ίδιου έτους στο 26,89%, στις πρώτες του 2015 στο 36,34% που ήταν και η κορύφωση και ύστερα άρχισε να μειώνει τα ποσοστά. Στις δεύτερες εκλογές του 2015 έλαβε 35,46% το 2019 31.53%, τον περασμένο Μάιο 20,07% και την περασμένη Κυριακή 17,83%. Η ημέρα που έγινε πρόεδρος Όλα αυτά τα χρόνια συνέβησαν πολλά στα οποία πάντα είχε ως μόνιμο συνοδοιπόρο τη σύντροφό του, Μπέτυ Μπαζιάνα. Πρόεδρος του Συνασπισμού εξελέγη στο 5ο συνέδριο του κόμματος, στις 10 Φεβρουαρίου του 2008 με 840 ψήφους (70,4%) έναντι 342 του Φώτη Κουβέλη (28,7%). Ήταν μόλις 33 ετών. Ο νεότερος αρχηγός πολιτικού κόμματος στην ιστορία της μεταπολεμικής Ελλάδας. Στις ευρωεκλογές του 2009, ο ΣΥΡΙΖΑ απέσπασε το 4,7% των ψήφων, ποσοστό χαμηλότερο από εκείνο των προηγούμενων εθνικών εκλογών, κάτι που συνέβαινε για πρώτη φορά. Αυτό είχε ως αποτέλεσμα να ξεσπάσουν εσωκομματικές διαφωνίες. Τον Αύγουστο, μετά από εισήγηση του γραμματέα του Συνασπισμού, Δημήτρη Βίτσα, ο Τσίπρας έκανε πρόταση για έκτακτο συνέδριο που θα έκρινε το ζήτημα της ηγεσίας, η οποία όμως απορρίφθηκε από τα αρμόδια όργανα. Στις εκλογές του Οκτωβρίου 2009 ο ΣΥΡΙΖΑ μπήκε στη Βουλή με 4,6%, με τον Τσίπρα να εκλέγεται βουλευτής για πρώτη φορά (Α΄ Αθηνών) κι ταυτόχρονα -ομόφωνα- πρόεδρος της Κοινοβουλευτικής Ομάδας. Η διάσπαση του Συνασπισμού Τα αποτελέσματα των εκλογών θεωρήθηκαν μεγάλη αποτυχία. Αυτό είχε ως αποτέλεσμα τέσσερις βουλευτές της «Ανανεωτικής Πτέρυγας» του Συνασπισμού να αποχωρούν από την ΚΟ του ΣΥΡΙΖΑ, με πρωτοστάτη τον Φώτη Κουβέλη. Οι συγκεκριμένες κινήσεις αποτέλεσαν ιστορικό γεγονός για τον ΣΥΡΙΖΑ, καθώς τα μέλη αυτά θεωρούνταν ως αναπόσπαστο κομμάτι της κοινοβουλευτικής ομάδας. Ο Τσίπρας χαρακτήρισε τις αποχωρήσεις ως «παραδοξότητες». Η άνοδος στις εκλογές του 2012 Αξιοποιώντας τη λαϊκή δυσαρέσκεια για τις «πολιτικές του Μνημονίου», που από πολλούς θεωρούντο ως επιβλαβείς για την οικονομία της χώρας, ο ΣΥΡΙΖΑ στις εκλογές του Μαΐου 2012 έλαβε ποσοστό 16,78%, επιτυγχάνοντας ένα ιστορικό ρεκόρ στα μεταπολιτευτικά εκλογικά χρονικά της Ελλάδας για κόμμα της Αριστεράς. Ο νεαρός πολιτικός χαρακτήρισε την επιτυχία αυτή ως μια «ειρηνική επανάσταση» και δήλωσε ότι οι Έλληνες ζήτησαν με την ψήφο τους μια «Κυβέρνηση της Αριστεράς». Στις εκλογές αυτές ήταν υποψήφιος στην εκλογική περιφέρεια της Αχαΐας όπου και εξελέγη. Τις επόμενες ημέρες, τα διεθνή Μέσα έστρεψαν για πρώτη φορά τα φώτα τους στον Αλέξη Τσίπρα, παρουσιάζοντας πορτραίτα του. Μετά τις εκλογές του Μαΐου 2012, τα ποσοστά του ΣΥΡΙΖΑ ανέβηκαν κι άλλο στις δημοσκοπήσεις, σε ορισμένες από τις οποίες εμφανιζόταν ως πρώτο κόμμα. Λόγω αδυναμίας σχηματισμού κυβέρνησης, προκηρύχθηκαν νέες εκλογές για τις 17 Ιουνίου, για τις οποίες οι δημοσκοπήσεις έδειχναν ότι θα εξελίσσονταν σε μονομαχία μεταξύ της Νέας Δημοκρατίας και του ΣΥΡΙΖΑ. Παράλληλα, η κεντροαριστερή βρετανική εφημερίδα Guardian, εμφάνιζε τον Αλέξη Τσίπρα ως ένα από τα φαβορί των εκλογών, χωρίς να παραλείπει όμως να αναφέρει ότι κατηγορείται για δημαγωγία και λαϊκισμό. Τελικά, στις επαναληπτικές εκλογές, ο ΣΥΡΙΖΑ κατετάγη δεύτερο κόμμα (26,89%) με διαφορά μικρότερη των 3 μονάδων από τη ΝΔ, η οποία σχημάτισε κυβέρνηση συνεργασίας με το ΠΑΣΟΚ και τη ΔΗΜΑΡ. Τον Ιούλιο του 2013 πραγματοποιείται το συνέδριο του ΣΥΡΙΖΑ ως ενιαίου πλέον πολιτικού κόμματος, κατά το οποίο εξελέγη πρόεδρος με ποσοστό 74%. Η πορεία προς την εξουσία Εν όψει των εκλογικών αναμετρήσεων του 2014 (αυτοδιοικητικές εκλογές και ευρωεκλογές), ο πρόεδρος του ΣΥΡΙΖΑ αποφάσισε να αναβαθμίσει την σημασία του αποτελέσματος, προσδίδοντάς του χαρακτήρα δημοψηφίσματος, μια πολιτική απόφαση που δέχτηκε να ακολουθήσει και η πλευρά του Πρωθυπουργού, Αντώνη Σαμαρά. Παράλληλα, τον Δεκέμβριο του 2013, το Κόμμα της Ευρωπαϊκής Αριστεράς επέλεξε τον Αλέξη Τσίπρα ως υποψήφιο για τη θέση του Προέδρου της Ευρωπαϊκής Επιτροπής Κομισιόν. Ο ΣΥΡΙΖΑ κατέλαβε την πρώτη θέση στις ευρωεκλογές (26,56% έναντι 22,72% της ΝΔ) και κέρδισε τις περιφέρειες Αττικής και Ιονίων Νήσων. Όμως τα υψηλά, σε σχέση με τις δημοσκοπήσεις, ποσοστά της Ελιάς – Δημοκρατική Παράταξη (νυν ΠΑΣΟΚ – Κίνημα Αλλαγής) και η επικράτηση της ΝΔ σε περισσότερες περιφέρειες και δήμους της χώρας θεωρήθηκαν ικανοποιητικά αποτελέσματα από την δικομματική πλέον κυβέρνηση. Ως εκ τούτου, η ισχύς της πρότασης για άμεσες εθνικές εκλογές αποδυναμώθηκε. Τον Σεπτέμβριο του 2014 παρουσίασε σε ομιλία του στη ΔΕΘ το κυβερνητικό πρόγραμμα του ΣΥΡΙΖΑ («Πρόγραμμα Θεσσαλονίκης»), που συνίστατο στη διαπραγμάτευση του ελληνικού δημόσιου χρέους και μία δέσμη πολιτικών και οικονομικών μέτρων, το κόστος εφαρμογής των οποίων υπολογίστηκε από το κόμμα σε 11,3 δισ. ευρώ και από το Υπουργείο Οικονομικών σε 17 έως 27 δισ. Πρωθυπουργός της χώρας Στις βουλευτικές εκλογές του Ιανουαρίου του 2015 ο ΣΥΡΙΖΑ αναδείχθηκε πρώτο κόμμα με 36,3% και 149 έδρες. Το πρωί της επομένης, ο κ. Τσίπρας συναντήθηκε με τον Πάνο Καμμένο, πρόεδρο των Ανεξάρτητων Ελλήνων, ο οποίος ανακοίνωσε την πρόθεση συνεργασίας για τον σχηματισμό κυβέρνησης. Την ίδια μέρα συναντήθηκε και με τον Πρόεδρο της Δημοκρατίας, Κάρολο Παπούλια, που του έδωσε εντολή σχηματισμού κυβέρνησης και τον όρκισε Πρωθυπουργό. Η πρώτη του κίνηση μετά την ορκωμοσία του, ήταν η απότιση φόρου τιμής στους εκτελεσθέντες στο σκοπευτήριο της Καισαριανής και την επόμενη σχηματίστηκε κυβέρνηση. Κατά την πρώτη συνάντηση του νέου υπουργικού συμβουλίου, ο Τσίπρας δήλωσε ότι οι προτεραιότητες της κυβέρνησής του είναι η καταπολέμηση της «ανθρωπιστικής κρίσης» στην Ελλάδα, οι διαπραγματεύσεις με την ΕΕ και το Διεθνές Νομισματικό Ταμείο για την αναδιάρθρωση του ελληνικού χρέους και η εφαρμογή των υποσχέσεων του ΣΥΡΙΖΑ, όπως η κατάργηση των πολιτικών ιδιωτικοποίησης της προηγούμενης κυβέρνησης. Οι δύσκολες διαπραγματεύσεις Στις 3 Φεβρουαρίου 2015, πραγματοποίησε επίσημη επίσκεψη στον Ιταλό ομόλογό του, Ματέο Ρέντσι, στη Ρώμη. Διεξήγαγαν κοινή συνέντευξη Τύπου εκφράζοντας ανησυχίες σχετικά με τα μέτρα λιτότητας που επέβαλε η Ευρωπαϊκή Επιτροπή και ο Έλληνας πρωθυπουργός δήλωσε ότι η ανάπτυξη είναι ο μόνος τρόπος για να βγούμε από την οικονομική κρίση. Ο Τσίπρας επίσης ταξίδεψε στη Μόσχα, στις 8 Απριλίου, σε μια προσπάθεια να εξασφαλίσει την στήριξη της ρωσικής κυβέρνησης και στις 22 Ιουνίου, παρουσίασε μια νέα ελληνική πρόταση στη Σύνοδο Κορυφής της Ε.Ε., η οποία περιελάμβανε την σταδιακή αύξηση της ηλικίας συνταξιοδότησης στα 67 έτη και τον περιορισμό της πρόωρης συνταξιοδότησης. Προσφέρθηκε επίσης να μεταρρυθμίσει το σύστημα φόρου προστιθέμενης αξίας για να καθορίσει το βασικό επιτόκιο στο 23%. Το δημοψήφισμα Στις 26 Ιουνίου του 2015, ανακοίνωσε την πρόθεσή του να προχωρήσει στη διεξαγωγή δημοψηφίσματος, το οποίο ενέκριναν 178 βουλευτές και προκηρύχθηκε από τη Βουλή στις 28 Ιουνίου 2015. Στις 29 Ιουνίου οι ελληνικές τράπεζες παρέμειναν κλειστές, ώστε να επιβληθεί έλεγχος κεφαλαίων και η διαπραγμάτευση των μετοχών και των ομολόγων στην Ελλάδα σταμάτησε. Το δημοψήφισμα, που διεξήχθη στις 5 Ιουλίου 2015, είχε το ερώτημα εάν έπρεπε να εγκριθούν τα μέτρα λιτότητας που απέστειλαν με τη μορφή τελεσιγράφου οι δανειστές στην κυβέρνηση. Ο ίδιος, ο Τσίπρας, πήρε σαφή θέση υπέρ του «ΟΧΙ». Στις 3 Ιουλίου, κατά τη διάρκεια της κεντρικής συγκέντρωσης στην πλατεία Συντάγματος μπροστά στο κοινοβούλιο, απέρριψε τις προειδοποιήσεις ορισμένων ηγετών ότι ένα «ΟΧΙ» στο δημοψήφισμα θα μπορούσε να οδηγήσει την Ελλάδα να εγκαταλείψει την Ευρωζώνη. Το αποτέλεσμα του δημοψηφίσματος ήταν 61,31% υπέρ του «ΟΧΙ». Τρίτο μνημόνιο Μετά από εφτά ημέρες διαπραγμάτευσης, στις 13 Ιουλίου 2015, ο Τσίπρας κατέληξε σε συμφωνία με τους δανειστές. Η Ελλάδα έλαβε δάνειο ύψους έως 86 δισ. ευρώ, το οποίο παραδόθηκε σταδιακά από τον Αύγουστο του 2015 μέχρι τον Ιούνιο του 2018. Σε αντάλλαγμα, έπρεπε να αυξήσει τον ΦΠΑ, να μεταρρυθμίσει το συνταξιοδοτικό σύστημα, να διασφαλίσει την ανεξαρτησία της ΕΛΣΤΑΤ, να μειώσει αυτόματα τις δημόσιες δαπάνες για να πάρει πρωτογενή πλεονάσματα, να μεταρρυθμίσει τη δικαιοσύνη, να ακολουθήσει τις μεταρρυθμίσεις που πρότεινε ο Οργανισμός Οικονομικής Συνεργασίας και Ανάπτυξης, να ανακαλέσει τους νόμους που ψήφισε ο Τσίπρας, εκτός από τον νόμο που αφορά την «ανθρωπιστική κρίση», να ανακεφαλαιοποιήσει τις τράπεζες, να ιδιωτικοποιήσει 50 δισεκατομμύρια περιουσιακά στοιχεία του κράτους και να μειώσει το κόστος του δημόσιου τομέα. Σε αντάλλαγμα, η Ελλάδα έλαβε το πακέτο Γιούνκερ (35 δισ. ευρώ), που προορίζονταν να βοηθήσει στην ανάπτυξη της ελληνικής οικονομίας. Στις 14 Αυγούστου, το ελληνικό κοινοβούλιο υποστήριξε τη νέα συμφωνία διάσωσης της χώρας, αν και περισσότεροι από 40 βουλευτές από τον ΣΥΡΙΖΑ ψήφισαν κατά της συμφωνίας. Υπό αυτές τις συνθήκες, ο Τσίπρας στηρίχθηκε στη ψήφιση του μνημονίου σε άλλα κόμματα της αντιπολίτευσης (Νέα Δημοκρατία, Πανελλήνιο Σοσιαλιστικό Κίνημα και Ποτάμι). Μετά από αίτημα της πλειοψηφίας των μελών της, στις 30 Ιουλίου συνεδρίασε η ΚΕ του ΣΥΡΙΖΑ, όπου ο Τσίπρας πρότεινε τη διεξαγωγή έκτακτου συνεδρίου του κόμματος το Σεπτέμβριο και όχι την άμεση σύγκλησή του τον Αύγουστο, όπως πρότεινε η Αριστερή Πλατφόρμα. Η πρόταση του Τσίπρα έγινε αποδεκτή με μεγάλη πλειοψηφία. Νέες εκλογές σε λίγους μήνες Τον Αύγουστο του 2015, ανακοίνωσε σε τηλεοπτικό διάγγελμα την παραίτηση της κυβέρνησης, με σκοπό τη διεξαγωγή πρόωρων εκλογών τον επόμενο μήνα. Μετά την αποτυχία των κομμάτων της αντιπολίτευσης να σχηματίσουν κυβέρνηση, υπηρεσιακή πρωθυπουργός της Ελλάδας ανέλαβε η πρόεδρος του Αρείου πάγου, Βασιλική Θάνου. Αυτή η απόφαση προκάλεσε την αποχώρηση μελών της κυβέρνησης και βουλευτών από τον ΣΥΡΙΖΑ και την προσχώρηση πολλών από αυτών στη Λαϊκή Ενότητα. Δεύτερη πρωθυπουργία Στις εκλογές που πραγματοποιήθηκαν στις 20 Σεπτεμβρίου 2015, ο ΣΥΡΙΖΑ αναδείχθηκε και πάλι πρώτο κόμμα, αυτήν τη φορά με ποσοστό 35,5% και 145 έδρες και συνεργάστηκε ξανά με τους ΑΝΕΛ, σχηματίζοντας κυβέρνηση υποστηριζόμενη από 155 βουλευτές. Από τον Ιούνιο του 2018 και έπειτα, λόγω ανεξαρτητοποιήσεων, η κυβερνητική πλειοψηφία αποτελούνταν από 152 συνολικά βουλευτές.Στις 22 Οκτωβρίου 2015, η ανώτερη υπάλληλος είσπραξης φόρου της Ελλάδας, Κατερίνα Σαββαΐδου, απολύθηκε από το υπουργικό συμβούλιο, ύστερα από εισήγηση του πρωθυπουργού, λόγω άσκησης ποινικής δίωξης για δύο υποθέσεις, για μια εκ των οποίων απαλλάχθηκε αργότερα. Εκείνη την περίοδο, τα μέτρα που είχε ψηφίσει η κυβέρνηση προκάλεσαν αντιδράσεις. Οι αγρότες απειλούσαν να φέρουν τους ελκυστήρες τους στην Αθήνα και οι φαρμακοποιοί έκαναν απεργίες. Στις 18 Νοεμβρίου 2015, ο Τσίπρας, ως ο πρώτος πρωθυπουργός της Ελλάδας που επισκέπτεται την τουρκική επαρχία Αιγαίου της Σμύρνης από τις ημέρες της Μικρασιατικής Καταστροφής, συναντήθηκε με τον Τούρκο πρωθυπουργό Αχμέτ Νταβούτογλου. Εκεί, συμφώνησαν να συνεργαστούν και ότι θα υπάρξει τεχνική συνεργασία μεταξύ των Ελλήνων και των τουρκικών παράκτιων φρουρών. Στις 8 Μαΐου 2016, η Βουλή ενέκρινε νέα μέτρα λιτότητας που περιελάμβαναν την αύξηση των φόρων για τους μεσαίους και υψηλού επιπέδου εισοδηματίες και την πραγματοποίηση περικοπών που θα εξοικονομούσαν περίπου το 3% του ΑΕΠ της Ελλάδας. Οι μεταρρυθμίσεις περιλάμβαναν επίσης την κατάργηση των εκπτώσεων φόρου προστιθέμενης αξίας, τη μείωση των συντάξεων και την αύξηση της απορρύθμισης. Στις 22 Μαΐου 2016, πέρασε περαιτέρω μέτρα λιτότητας. Η νομοθεσία περιλάμβανε μια διάταξη για μέτρα «έκτακτης ανάγκης», συμπεριλαμβανομένων των περικοπών των μισθών και των συντάξεων, που θα τίθονταν σε εφαρμογή αυτομάτως, εάν οι δημοσιονομικοί στόχοι δεν είχαν εκπληρωθεί το επόμενο έτος. Οι φόροι επί των τσιγάρων, του καφέ και της μπίρας αυξήθηκαν επίσης, ενώ ένας μη δημοφιλής φόρος περιουσίας αναδιαρθρώθηκε για να αυξήσει τα έσοδα από μεγαλύτερα κτίρια. Επίσης, δημιουργήθηκε ένας νέος οργανισμός ιδιωτικοποίησης, ο οποίος θα είχε 99ετή θητεία για την ανάπτυξη και πώληση κρατικής ιδιοκτησίας. Ο Τσίπρας υπερασπίστηκε την υιοθέτηση νέων φορολογικών μέτρων, δηλώνοντας: «Η άνοιξη μπορεί να έχει σχεδόν τελειώσει, αλλά προσβλέπουμε σε μια οικονομική άνοιξη και μια επιστροφή στην ανάπτυξη φέτος». Η συνάντηση με τον Τραμπ Στις 17 Οκτωβρίου του 2017, ο Τσίπρας συναντήθηκε με τον Αμερικανό πρόεδρο Ντόναλντ Τραμπ στην Ουάσινγκτον. Ο ένοικος του Λευκού Οίκου είπε στον Έλληνα πρωθυπουργό ότι υποστηρίζει ένα σχέδιο «υπεύθυνης ελάφρυνσης του χρέους» για την Ελλάδα. Μπροστά στο Λευκό Οίκο, ο κ. Τραμπ δήλωσε ότι ο αμερικανικός λαός «στέκεται με τον ελληνικό λαό καθώς ανακάμπτει από την οικονομική κρίση». Στις 22 Ιουνίου 2018, ο Τσίπρας ανακοίνωσε την οριστική έξοδο από τη δανειακή σύμβαση στις 20 Αυγούστου 2018,[74] καθώς και τη λήξη του μηχανισμού στήριξης της χώρας, αλλά με πολυετή επιτήρηση. Με τη νέα συμφωνία, η Ελλάδα πέρασε σε ένα νέο καθεστώς το οποίο απομάκρυνε τις ασφυκτικές ανάγκες χρηματοδότησης. Επίσης, ο Τσίπρας χαριτολογώντας στην εκδήλωση που έλαβε χώρα στο Ζάππειο, εμφανίστηκε για πρώτη φορά στη πολιτική του καριέρα με γραβάτα τονίζοντας ότι: «Έχω μία δυσκολία αλλά θα το συνηθίσω. Τα στοιχήματα είναι για να υλοποιούνται, όταν κερδίζονται». Κόμματα του εξωτερικού και Ευρωπαίοι ηγέτες χαιρέτισαν τη συμφωνία και μίλησαν για πρόοδο της Ελλάδας. Αντίθετα, τα εγχώρια κόμματα της αντιπολίτευσης κατέκριναν έντονα τη συμφωνία, ενώ έκαναν λόγο για αυστηρή επιτήρηση και συμβόλισαν την έξοδο ως νέο μνημόνιο για τη χώρα. Η Συμφωνία των Πρεσπών Ακόμη και σήμερα, κατά τη δήλωση παραίτησής του από την ηγεσία του ΣΥΡΙΖΑ, ο . Τσίπρας έκανε ειδική μνεία στη Συμφωνία των Πρεσπών που θεωρεί ένα από τα σημαντικότερα επιτεύγματά της κυβέρνησής του. Από τις 20 Οκτωβρίου 2018 που ήταν πρωθυπουργός, είχε αναλάβει παράλληλα και το Υπουργείο Εξωτερικών, το οποίο παρέδωσε στον Γιώργο Κατρούγκαλο μετά τον ανασχηματισμό τον Φεβρουάριο του 2019. Εκείνο το έτος η κυβέρνηση του ΣΥΡΙΖΑ ολοκλήρωσε την επίλυση του ζητήματος της ονομασίας της πρώην Γιουγκοσλαβικής Δημοκρατίας της Μακεδονίας, που πήρε το όνομα Βόρεια Μακεδονία. Σύσσωμη η κοινοβουλευτική ομάδα του ΣΥΡΙΖΑ τάχθηκε ανοιχτά υπέρ της ονομασίας με τον όρο Μακεδονία και υπερψήφισε τη συμφωνία, αλλά κόμματα της αντιπολίτευσης και στελέχη των ΑΝΕΛ αντέδρασαν σε αυτό το σενάριο και άσκησαν έντονη κριτική στον Αλέξη Τσίπρα για τις επιλογές της κυβέρνησης. Τον Ιούνιο του 2018 ο κ. Τσίπρας συμφώνησε με τον Ζόραν Ζάεφ για την αποδοχή της ονομασίας «Βόρεια Μακεδονία», που αποτέλεσε υποχώρηση των δύο πλευρών και ιστορική συνάντηση μεταξύ των δύο κρατών. Η συμφωνία υπογράφηκε στις Πρέσπες στις 17 Ιουνίου 2018. Ο Αμερικανικός και Ευρωπαϊκός τύπος, ηγέτες κρατών, το Στέιτ Ντιπάρτμεντ, αλλά και όλα τα κόμματα του Ευρωπαϊκού κοινοβουλίου, χαιρέτισαν τη συμφωνία Στις 25 Ιανουαρίου 2019, η Συνθήκη των Πρεσπών υπερψηφίστηκε στη Βουλή με 153 ψήφους. Από την πρωθυπουργία αποχώρησε τον Ιούλιο του 2019 όταν το κόμμα του ηττήθηκε από τη Νέα Δημοκρατία και πρόεδρος της κυβέρνησης ανέλαβε ο Κυριάκος Μητσοτάκης. Ακολούθησαν οι δύο απανωτές ήττες στις φετινές εθνικές εκλογές και εν τέλει η παραίτησή του από την ηγεσία του ΣΥΡΙΖΑ – Προοδευτική Συμμαχία.",2023-06-29 16:20:07+00:00,2023,6,29,16
102,https://www.newsbeast.gr/,https://www.newsbeast.gr//politiki/arthro/9814440/anna-diamantopoulou-gia-paraitisi-tsipra-pleon-yparchoun-dynatotites-prosengisi-me-ton-syriza,ΠΟΛΙΤΙΚΗ,Άννα Διαμαντοπούλου για παραίτηση Τσίπρα: Πλέον υπάρχουν δυνατότητες προσέγγιση με τον ΣΥΡΙΖΑ,2023-06-29T15:24:21Z,Δυνατότητες προσέγγισης με τον ΣΥΡΙΖΑ είδε η Άννα Διαμαντοπούλου στον απόηχο της παραίτησης του Αλέξη Τσίπρα από την ηγεσία του κόμματος. «Το ΠΑΣΟΚ ανοίγει πόρτες υποδοχής και έχει πλέον δυνατότητες προσέγγισης με ΣΥΡΙΖΑ» αναφέρει με μήνυμά της στο twitter.  «ΑΝ υπάρξει άλλος(η) αρχηγόςο Συριζα μπαίνει σε δίνη ή ανασυγκρότησης ή διάσπασης.Το ΠΑΣΟΚ ανοίγει πόρτες υποδοχής και έχει πλέον δυνατότητες προσέγγισης με ΣΥΡΙΖΑΟ Π/Θ χάνει αντίπαλο εύκολο γι αυτόν και κρίνεται μόνο για το έργο του! όχι για τον φόβο του ερχομού του άλλου». ΑΝ υπάρξει άλλος(η) αρχηγόςο Συριζα μπαίνει σε δίνη ή ανασυγκρότησης ή διάσπασης.Το ΠΑΣΟΚ ανοίγει πόρτες υποδοχής και έχει πλέον δυνατότητες προσέγγισης με ΣΥΡΙΖΑΟ Π/Θ χάνει αντίπαλο εύκολο γι αυτόν και κρίνεται μόνο για το έργο του !όχι για τον φόβο του ερχομού του άλλου.,2023-06-29 15:24:21+00:00,2023,6,29,15
103,https://www.newsbeast.gr/,https://www.newsbeast.gr//politiki/arthro/9814346/apostolos-gkletsos-mazevo-ypografes-gia-na-meinei-o-tsipras-allios-mavro-fidi,ΠΟΛΙΤΙΚΗ,"Απόστολος Γκλέτσος: Μαζεύω υπογραφές για να μείνει ο Τσίπρας, αλλιώς… μαύρο φίδι",2023-06-29T15:01:23Z,"Πρωτοβουλία συγκέντρωσης υπογραφών για να παραμείνει ο Αλέξης Τσίπρας πρόεδρος του ΣΥΡΙΖΑ, ανέλαβε σύμφωνα με δήλωσή το μέλος της πάλαι ποτέ Κεντρικής Επιτροπής Ανασυγκρότησης του κόμματος, Απόστολος Γκλέτσος. «Αναλαμβάνω πρωτοβουλία συγκέντρωσης υπογραφών για να πείσουμε τον πρόεδρο, Αλέξη Τσίπρα να είναι ξανά υποψήφιος πρόεδρος αναλογιζόμενος το καλό και το μέλλον του τόπου» ανέφερε χαρακτηριστικά σε ανάρτησή του. ….αναλαμβάνω πρωτοβουλία , συγκέντρωσης υπογραφών , για να πείσουμε , τον πρόεδρο , Αλέξη Τσιπρα , να ναι … Λίγη ώρα αργότερα επανήλθε με νέα ανάρτηση: «…όσοι μπορείτε αναλάβετε πρωτοβουλίες , να αλλάξει γνώμη και να είναι , ξανά υποψήφιος , με τον Αλέξη , αλλιώς μαύρο φίδι..» …όσοι μπορείτε αναλάβετε πρωτοβουλίες , να αλλάξει γνώμη και να είναι , ξανά υποψήφιος , με τον Αλέξη , αλλιώς μαύρο φίδι……",2023-06-29 15:01:23+00:00,2023,6,29,15
104,https://www.newsbeast.gr/,https://www.newsbeast.gr//politiki/arthro/9814002/associated-press-i-efi-achtsioglou-pithanoteri-diadochos-tou-alexi-tsipra-stin-igesia-tou-syriza,ΠΟΛΙΤΙΚΗ,Associated Press: Η Έφη Αχτσιόγλου πιθανότερη διάδοχος του Αλέξη Τσίπρα στην ηγεσία του ΣΥΡΙΖΑ,2023-06-29T13:18:00Z,"Ρεπορτάζ για την παραίτηση του Αλέξη Τσίπρα από την ηγεσία του ΣΥΡΙΖΑ δημοσιεύει το Associated Press, αναφέροντας επίσης ως πιθανότερη διάδοχο για την προεδρία του κόμματος της αξιωματικής αντιπολίτευσης την Έφη Αχτσιόγλου. Παρουσιάζοντας τις δηλώσεις του Αλέξη Τσίπρα για την αποχώρηση από την ηγεσία του ΣΥΡΙΖΑ, το διεθνές πρακτορείο υπενθυμίζει πως υπήρξε επικεφαλής του κόμματος από το 2012 «δημιουργώντας ένα πιο συνεκτικό κόμμα, οδηγώντας από μια μικρή πολιτική ομάδα στη νίκη στις γενικές εκλογές το 2015, με τη δέσμευσή του να απωθήσει τα σκληρά μέτρα λιτότητας που απαιτούσαν οι δανειστές (τα κράτη μέλη του ευρωπαϊκού μπλοκ) και το Διεθνές Νομισματικό Ταμείο». «Η προσπάθεια αποδείχθηκε ανεπιτυχής και η Ελλάδα έλαβε ένα τρίτο πρόγραμμα διάσωσης αργότερα εκείνο το έτος για να αποφύγει τη χρεοκοπία και την έξοδο από το κοινό νόμισμα του ευρώ. Χαλάρωσε τη μαχητική του στάση απέναντι στην Ευρωπαϊκή Επιτροπή και τελικά δημιούργησε κλειστούς δεσμούς με ευρωπαίους ηγέτες, συμπεριλαμβανομένης της πρώην καγκελαρίου της Γερμανίας Άνγκελα Μέρκελ. Επαινέθηκε ευρέως από τους δυτικούς συμμάχους για την οριστικοποίηση μιας συμφωνίας με τη Βόρεια Μακεδονία που εισήγαγε τη γείτονα της Ελλάδας στο ΝΑΤΟ και προώθησε την προσπάθειά της να ενταχθεί στην Ευρωπαϊκή Ένωση», γράφει και προσθέτει: «Αν και θεωρείται επιδέξιος πολιτικός, ο πρωθυπουργός Κυριάκος Μητσοτάκης, κύριος αντίπαλος του Τσίπρα είπε ότι ελπίζει η αποχώρηση του αρχηγού της αντιπολίτευσης να βελτιώσει την ποιότητα της πολιτικής συζήτησης». «Ο Τσίπρας αναμένεται να παραμείνει αρχηγός για αρκετές εβδομάδες έως ότου εκλεγεί ο διάδοχός του από τα μέλη του κόμματος. Κανένα εξέχον μέλος του κόμματος δεν έχει καλέσει δημόσια τον Τσίπρα να παραιτηθεί μετά την εκλογική ήττα, αν και ο Ευκλείδης Τσακαλώτος, πρώην υπουργός Οικονομικών του ΣΥΡΙΖΑ, τον είχε προτρέψει να σκεφτεί τα αποτελέσματα και να “λάβει τις απαραίτητες ενέργειες”», αναφέρει το δημοσίευμα. Σχετικά με τον διάδοχο του Αλέξη Τσίπρα, το Associated Press σημειώνει πως «η 38χρονη Έφη Αχτσιόγλου, πρώην υπουργός Κοινωνικών Ασφαλίσεων, έχει λάβει υποστήριξη από τμήμα του κόμματος για να διεκδικήσει ηγετικό ρόλο, αλλά δεν έχει συζητήσει δημόσια τα σχέδιά της». «Οι σχολιαστές χρέωσαν το κακό εκλογικό αποτέλεσμα στην εν πολλοίς αρνητική εκστρατεία του κόμματος, την αναβίωση του παραδοσιακά ισχυρού Σοσιαλιστικού Κόμματος ΠΑΣΟΚ και την εμφάνιση αποσπασμένων κομμάτων με επικεφαλής τους πρώην συμμάχους του Τσίπρα, συμπεριλαμβανομένου του πρώην υπουργού Οικονομικών Γιάνη Βαρουφάκη», σημειώνει το διεθνές πρακτορείο και καταλήγει: «Έχοντας τις ρίζες τους σε σκληρές πολιτικές αντιπαραθέσεις κατά τη διάρκεια των διεθνών προγραμμάτων διάσωσης από το 2010 έως το 2018, ο ΣΥΡΙΖΑ και το ΠΑΣΟΚ δεν κατάφεραν να καταλήξουν σε καμία συμφωνία για πιθανή συνεργασία, παρά την υποστήριξη ορισμένων ανώτερων μελών και στα δύο κόμματα».",2023-06-29 13:18:00+00:00,2023,6,29,13
105,https://www.newsbeast.gr/,https://www.newsbeast.gr//politiki/arthro/9813844/bloomberg-o-tsipras-pou-kapote-exorgise-tous-evropaious-paraitithike-meta-tin-itta-tou-iouniou,ΠΟΛΙΤΙΚΗ,Bloomberg: Ο Τσίπρας που κάποτε εξόργισε τους Ευρωπαίους παραιτήθηκε μετά την ήττα του Ιουνίου,2023-06-29T12:38:00Z,"Η είδηση της παραίτησης του Αλέξη Τσίπρα κάνει το γύρο του κόσμου και το Bloomberg -μεταξύ άλλων ΜΜΕ του εξωτερικού- σχολίασε ότι ο πρώην πρόεδρος του ΣΥΡΙΖΑ αποχωρεί μετά την ήττα που υπέστη στις εκλογές του Ιουνίου. Το bloomberg.com σε άρθρο με τίτλο «Ο αρχηγός της ελληνικής αντιπολίτευσης Τσίπρας παραιτείται μετά την ήττα», αναφέρει πως «ο πρώην πρωθυπουργός της Ελλάδας Αλέξης Τσίπρας, ο οποίος κάποτε εξόργισε τους Ευρωπαίους ηγέτες και έθεσε σε κίνδυνο τη συμμετοχή της χώρας στη ζώνη του ευρώ, παραιτήθηκε από το κόμμα του αφού το ποσοστό του στις βουλευτικές εκλογές της Κυριακής έπεσε κάτω από το ήδη χαμηλό αποτέλεσμα του Μαΐου». Επίσης, σημείωσει ότι «ο πρόεδρος του αριστερού κόμματος ΣΥΡΙΖΑ έγινε πρωθυπουργός στις αρχές του 2015, υποσχόμενος να απαλλαγεί από τα διεθνή προγράμματα διάσωσης που ξεκίνησαν το 2010 και οδήγησαν σε μια περίοδο αυστηρής λιτότητας. Σχεδόν το ένα τρίτο του εργατικού δυναμικού δεν μπορούσε να βρει δουλειά στην κορύφωση της δεκαετίας κρίσης χρέους». Το δημοσίευμα μεταξύ άλλων σχολιάζει τη θητεία του Αλέξη Τσίπρα ως πρωθυπουργού και τονίζει πως «προσπάθησε να επαναδιαπραγματευτεί τους όρους των προγραμμάτων που κράτησαν τη χώρα όρθια και μάλιστα έκανε δημοψήφισμα το καλοκαίρι του ίδιου έτους. Στη συνέχεια αγνόησε τα αποτελέσματα, τα οποία απέρριψαν συντριπτικά τη λιτότητα εν μέσω του κλεισίματος των τραπεζών της χώρας για περίπου ένα μήνα, και συμφώνησε σε ένα νέο τρίτο πρόγραμμα διάσωσης». «Αμέσως μετά, ο Τσίπρας ζήτησε πρόωρες εκλογές τον Σεπτέμβριο, ζητώντας από τον κόσμο να του δώσει εντολή να εφαρμόσει το νέο πρόγραμμα διάσωσης και κέρδισε. Κατά τη διάρκεια αυτής της θητείας, η Ελλάδα ακολούθησε όλες τις πρόνοιες του προγράμματος που είχε συμφωνηθεί με τους επίσημους πιστωτές της», προσθέτει στη συνέχεια. Ακόμη, το δημοσίευμα αναφέρει για τη Συμφωνία των Πρεσπών ότι «στον τομέα της εξωτερικής πολιτικής, ο Τσίπρας ήταν ο ηγέτης που έκλεισε μια συμφωνία με τον βόρειο γείτονα της Ελλάδας που οδήγησε τη μετονομασία της σε Δημοκρατία της Βόρειας Μακεδονίας. Το θέμα εκκρεμούσε για δεκαετίες και η κίνηση βοήθησε τη Βόρεια Μακεδονία να κερδίσει την ένταξη στη συμμαχία του ΝΑΤΟ. Ο Τσίπρας κέρδισε διεθνή έπαινο για τη συμφωνία, αλλά υπέστη εσωτερική κριτική που του κόστισε ψήφους στις εκλογές του 2019 όταν έχασε την εξουσία».",2023-06-29 12:38:00+00:00,2023,6,29,12
106,https://www.newsbeast.gr/,https://www.newsbeast.gr//politiki/arthro/9813845/paraiteitai-apo-ta-kommatika-organa-tou-syriza-o-dimitris-tzanakopoulos,ΠΟΛΙΤΙΚΗ,Παραιτείται από τα κομματικά όργανα του ΣΥΡΙΖΑ ο Δημήτρης Τζανακόπουλος,2023-06-29T12:27:22Z,"Κατακλυσμιαίες είναι οι εξελίξεις στο εσωτερικό του ΣΥΡΙΖΑ – Προοδευτική Συμμαχία μετά την απόφαση του Αλέξη Τσίπρα να παραιτηθεί από την προεδρία του κόμματος. Σύμφωνα με πληροφορίες από την Κουμουνδούρου, παραιτείται από τα κομματικά όργανα και ο Δημήτρης Τζανακόπουλος υποβάλλοντας μάλιστα σχετική επιστολή. Για την ώρα δεν είναι ξεκάθαρο αν αφήνει και τη βουλευτική έδρα στο κόμμα της αξιωματικής αντιπολίτευσης ή όχι. Με μια τέτοια κίνηση όμως, ανοίγει ο δρόμος για την διεκδίκηση της ηγεσίας του ΣΥΡΙΖΑ από τη σύζυγό του, Έφη Αχτσιόγλου, την οποία διάφορα σενάρια, εμφανίζουν ως επικρατέστερη για την αλλαγή ηγεσίας στο κόμμα.",2023-06-29 12:27:22+00:00,2023,6,29,12
107,https://www.newsbeast.gr/,https://www.newsbeast.gr//politiki/arthro/9813811/amesa-kaleitai-i-nea-koinovouleftiki-omada-tou-syriza-na-eklexei-ton-epikefalis-tis,ΠΟΛΙΤΙΚΗ,Άμεσα καλείται η νέα Κοινοβουλευτική Ομάδα του ΣΥΡΙΖΑ να εκλέξει τον επικεφαλής της,2023-06-29T12:07:39Z,"Μετά την αιφνιδιαστική δήλωση του Αλέξη Τσίπρα από το Ζάππειο Μέγαρο πως παραιτείται από την προεδρία του ΣΥΡΙΖΑ – Προοδευτική Συμμαχία, δρομολογούνται στο κόμμα μια σειρά από πολύ σημαντικές εξελίξεις, με την πρώτη αυτή της εκλογής νέου επικεφαλής. Σύμφωνα με πληροφορίες και ερμηνεύοντας το Καταστατικό του κόμματος, θα πρέπει πολύ σύντομα να συγκληθεί η νέα Κοινοβουλευτική Ομάδα των 48 βουλευτών που αναδείχθηκαν από τις εκλογές της 25ης Μαΐου, προκειμένου να εκλέξει το νέο της επικεφαλής. Αυτό αναμένεται να συμβεί από το απόγευμα της Τρίτης και μετά, καθώς τη Δευτέρα είναι προγραμματισμένη η ορκωμοσία της νέας Βουλής και την Τρίτη η ανάδειξη νέου προεδρείου του Κοινοβουλίου. Αφού τελειώσουν τα διαδικαστικά της Βουλής, τα μέλη της Κοινοβουλευτικής Ομάδας του ΣΥΡΙΖΑ – Προοδευτική Συμμαχία θα εκλέξουν τον νέο ή τη νέα επικεφαλής με τα ονόματα που ακούγονται να είναι πολλά. Τις τελευταίες ώρες ακούγεται έντονα το όνομα της κ. Όλγας Γεροβασίλη που ήταν μέχρι πρότινος γραμματέας της Κοινοβουλευτικής Ομάδας του κόμματος. Εάν συμβεί κάτι τέτοιο δηλαδή, θα έχει την ανάλογη θέση που κατείχε στο ΠΑΣΟΚ.- ΚΙΝΑΛ ο Μιχάλης Κατρίνης, όσο ο πρόεδρος Νίκος Ανδρουλάκης ήταν εκτός Βουλής. Παράλληλα, η Πολιτική Γραμματεία μετατρέπεται σε Οργανωτική Επιτροπή του Συνεδρίου που θα κινήσει τις τις διαδικασίες για εκλογή νέου προέδρου στον ΣΥΡΙΖΑ από τα μέλη του κόμματος. Άξιο μνείας είναι τέλος το γεγονός ότι ο νέος επικεφαλής της Κοινοβουλευτικής Ομάδας θα κληθεί να δώσει άμεσα και την πρώτη πολιτική μάχη στην Ολομέλεια, αυτή της τριήμερης συζήτησης που αρχίζει την ερχόμενη Πέμπτη, επί των προγραμματικών δηλώσεων της νέας κυβέρνησης Μητσοτάκη.",2023-06-29 12:07:39+00:00,2023,6,29,12
108,https://www.newsbeast.gr/,https://www.newsbeast.gr//politiki/arthro/9813783/pou-kai-pote-apofasise-na-paraitithei-o-alexis-tsipras,ΠΟΛΙΤΙΚΗ,Πού και πότε αποφάσισε να παραιτηθεί ο Αλέξης Τσίπρας,2023-06-29T11:56:20Z,"Φορώντας ένα σκουρόχρωμο σακάκι και έχοντας πίσω του σε μωβ φόντο το έμβλημα του ΣΥΡΙΖΑ – Προοδευτική Συμμαχία, ο Αλέξης Τσίπρας τη βραδιά των εκλογών της περασμένης Κυριακής δήλωνε μετά το δυσμενές αποτέλεσμα της κάλπης πως «τα μέλη του κόμματος θα κληθούν να μας κρίνουν όλους και να χαράξουν τη στρατηγική που ανταποκρίνεται σε αυτές τις δύσκολες συνθήκες. Είναι αυτονόητο πως σε αυτήν τη δημιουργική συλλογική διεργασία ανασυγκρότησης, πρώτος εγώ θα θέσω τον εαυτό μου στην κρίση των μελών του κόμματος». Ήταν ξεκάθαρο πως η πρόθεσή του ήταν να κινήσει τις εσωκομματικές διαδικασίες εκλογής προέδρου που προβλέπονται από το Καταστατικό, με τον ίδιο να δηλώνει «παρών», διεκδικώντας την ανανέωση της θητείας του. Μάλιστα δεν φάνταζε ότι θα υπήρχε κάποιος άλλος ως συνυποψήφιος, αλλά ακόμη κι αν γινόταν κάτι τέτοιο, ο ίδιος θα εξακολουθούσε να είναι το φαβορί. Τις τρεις ημέρες που ακολούθησαν όμως, οι αποφάσεις άλλαξαν δραματικά φθάνοντας σήμερα το μεσημέρι να δηλώνει ο κ. Τσίπρας ότι παραιτείται από το αξίωμα και πως δεν πρόκειται να διεκδικήσει και πάλι την αρχηγία. Τι μεσολάβησε αυτά τα τρία εικοσιτετράωρα; Ο ίδιος ανέφερε πως πήρε τις αποφάσεις στο… μαξιλάρι του, με την έννοια πως διαβουλεύτηκε με τον εαυτό του και κατέληξε στην παραίτηση. Όπως τόνισε χαρακτηριστικά, «είναι ορισμένες στιγμές που καλείσαι να πάρεις κρίσιμες αποφάσεις. Που καλείσαι να σταθείς απέναντι στην ιστορία, απέναντι σε όσους πορευτήκατε μαζί, απέναντι σε όσους σε πίστεψαν και στήριξαν προσδοκίες σε σένα. Απέναντι στον εαυτό σου. Αλλά και απέναντι σε όσους πολέμησες και σε πολέμησαν. Έχω πια την εμπειρία αυτές τις αποφάσεις να μην τις λαμβάνω εν θερμώ. Να τις παίρνω στο μαξιλάρι μου και να τις βασανίζω. Να αποφασίζω με ψυχραιμία. Και αυτό έκανα για τρία εικοσιτετράωρα. Γιατί, ξέρω καλά ότι οι αποφάσεις μου έχουν επιπτώσεις και σε άλλους ανθρώπους. Ξεπερνούν εκ των πραγμάτων το δικό μου ατομικό ορίζοντα». Η αλήθεια είναι πως οι εκλογικές ήττες που είχαν μαζευτεί ήταν αρκετές και απανωτές. Είχε χάσει τις αυτοδιοικητικές εκλογές του Μαΐου 2019, έχασε τις ευρωεκλογές τον ίδιο μήνα, ηττήθηκε στις εθνικές κάλπες του Ιουλίου 2019, ξανασυνέβη το ίδιο στις βουλευτικές εκλογές του περασμένου Μαΐου και τώρα πέφτει ακόμη πιο κάτω στην αναμέτρηση του Ιουνίου. Παράλληλα έρχονται οι περιφερειακές και δημοτικές εκλογές του Οκτωβρίου που παραδοσιακά δεν τα πηγαίνει καλά η Αριστερά και επίκεινται οι ευρωεκλογές της άνοιξης του επόμενου έτους. Δεν θα ήθελε να φανεί ως υπαίτιος για περαιτέρω ήττες. Το πρώτο μεγάλο σοκ ο κ. Τσίπρας το υπέστη τη βραδιά των εκλογών της 21ης Μαΐου, όταν είδε το κόμμα του να καταγράφει μόλις 20.07%. Δεν το πίστευε ούτε στον χειρότερό του εφιάλτη πως θα έπαιρνε τόσο χαμηλό ποσοστό. Μια μέρα πριν, το μεσημέρι του Σαββάτου, λίγες ώρες πριν ανοίξουν οι κάλπες, είχε παραθέσει το καθιερωμένο τραπέζι στους πολιτικούς συντάκτες σε ένα εστιατόριο στο Μικρολίμανο. Εκεί λοιπόν τον ρωτήσαμε, πώς πιστεύει ότι θα τα πάει ο ΣΥΡΙΖΑ και πού περίπου εκτιμά ότι θα κυμανθεί το ποσοστό του. Είχε πει λοιπόν κατά τη διάρκεια της χαλαρής κουβέντας πως: «Παιδιά, το μίνιμουμ που θα πιάσουμε θα είναι το ποσοστό των εκλογών του 2019, δηλαδή τουλάχιστον 31,53%». Αυτό δείχνει πόσο λανθασμένη εικόνα υπήρχε στην Κουμουνδούρου. Όταν έγιναν λοιπόν γνωστά τα τελικά αποτελέσματα της 21ης Μαΐου, η πρώτη του σκέψη ήταν από τότε να παραιτηθεί.  Πληροφορίες αναφέρουν ότι δεν το έπραξε μόνο και μόνο γιατί κατάφεραν να τον μεταπείσουν κάποιοι πολύ στενοί του συνεργάτες και η σύντροφός του Μπέτυ Μπαζιάνα. Τώρα όμως η εικόνα ήταν ακόμη δυσμενέστερη. Υπήρχε μια συντριπτική στρατηγική ήττα που έπληττε καίρια και τον αρχηγό. Πληροφορίες αναφέρουν πως τις δύο – τρεις τελευταίες ημέρες ο κ. Τσίπρας βρέθηκε στο εξοχικό σπίτι που νοικιάζει στο Σούνιο, προκειμένου να καθίσει με καθαρό μυαλό να σκεφτεί τις αποφάσεις. Κι εκεί «κλείδωσε» η παραίτηση. Άξιο μνείας είναι πάντως το γεγονός ότι στη δήλωση που έκανε σήμερα στο Ζάππειο, δεν είπε τη λέξη «παραιτούμαι», αλλά «παραμερίζω να περάσει ένα νέο κύμα του ΣΥΡΙΖΑ» Στο τραπέζι είχε πέσει επίσης η πρόταση να αλλάξει όνομα ο ΣΥΡΙΖΑ – Προοδευτική Συμμαχία, κάτι που ο ίδιος το σκεφτόταν πολύ σοβαρά, όπως μας λένε συνεργάτες του, καθώς επίσης και μια σειρά άλλων δομικών αλλαγών κάποιες από τις οποίες θα δούμε στο έκτακτο συνέδριο που θα ακολουθήσει προσεχώς.",2023-06-29 11:56:20+00:00,2023,6,29,11
109,https://www.newsbeast.gr/,https://www.newsbeast.gr//politiki/arthro/9813674/ta-stelechi-pou-synodefsan-ton-alexi-tsipra-sto-zappeio-gia-tin-anakoinosi-tis-paraitisis-tou,ΠΟΛΙΤΙΚΗ,Τα στελέχη που συνόδευσαν τον Αλέξη Τσίπρα στο Ζάππειο για την ανακοίνωση της παραίτησής του,2023-06-29T11:26:46Z,"Πέντε στελέχη συνόδευσαν τον Αλέξη Τσίπρα στο Ζάππειο μετά το τέλος της συνεδρίασης του Εκτελεστικού Γραφείου του κόμματος.  Πρόκειται για τη γραμματέα του ΣΥΡΙΖΑ, Ράνια Σβίγκου, τον αναπληρωτή γραμματέα, Γιώργο Βασιλειάδη, τον πρώην βουλευτή του κόμματος, Αλέκο Φλαμπουράρη, τον διπλωματικό του σύμβουλο, Βαγγέλη Καλπαδάκη αλλά και τον Νίκο Φαραντούρη.  Φέυγοντας από το Εκτελεστικό Γραφείο και κατευθυνόμενος προς το Ζάππειο, ο απερχόμενος πρόεδρος του ΣΥΡΙΖΑ, είχε ζητήσει από τα στελέχη του οργάνου, να μην διαρρεύσουν την απόφασή του πριν από τις επίσημες ανακοινώσεις. ",2023-06-29 11:26:46+00:00,2023,6,29,11
110,https://www.newsbeast.gr/,https://www.newsbeast.gr//politiki/arthro/9813577/i-simeiologia-mias-fotografias-to-chamogelo-tis-betys-baziana-ston-alexi-tsipra-meta-tin-paraitisi-tou,ΠΟΛΙΤΙΚΗ,Η σημειολογία μιας φωτογραφίας: Το χαμόγελο της Μπέτυς Μπαζιάνα στον Αλέξη Τσίπρα μετά την παραίτησή του,2023-06-29T11:10:43Z,"Η 49χρονη Μπέτυ Μπαζιάνα είναι ο άνθρωπος που βρίσκεται πάντα δίπλα στον συνομήλικό της αρχηγό της αξιωματικής αντιπολίτευσης, Αλέξη Τσίπρα. Πάντα! Είτε στα εύκολα, είτε στα δύσκολα. Το ίδιο συνέβη και πριν από λίγη ώρα, όταν ο πρόεδρος του ΣΥΡΙΖΑ – Προοδευτική Συμμαχία ανακοίνωσε ότι θα παραιτηθεί από τον θώκο, ενεργοποιώντας τις διαδικασίες για εκλογή νέου αρχηγού από τη βάση του κόμματος. Η σημειολογία της φωτογραφίας του Γιάννη Κέμμου που δημοσιεύει το Newsbeast, είναι χαρακτηριστική. Η κ. Μπαζιάνα περίμενε τον Αλέξη Τσίπρα στο πίσω κάθισμα του υπηρεσιακού αυτοκινήτου, έξω από το Ζάππειο Μέγαρο, και μόλις εκείνος μπήκε, μετά την ανακοίνωση της δύσκολης απόφασης που πήρε, τον υποδέχθηκε με ένα πλατύ χαμόγελο. Ήθελε να δείξει ότι συμπλέει πλήρως με τις αποφάσεις του και τον υποδέχθηκε όχι ως έναν πολιτικό που αποσύρεται από ένα τόσο σημαντικό αξίωμα, αλλά ως νικητή, ως έναν άνθρωπο που φεύγει με το κεφάλι ψηλά. Θεωρείται φυσικό τα προηγούμενα εικοσιτετράωρα το ζευγάρι να κουβέντιασε την απόφαση όταν βρέθηκε μόνο του και εκείνη να κατέθεσε και τη δική της άποψη, την οποία συνυπολόγισε ο κ. Τσίπρας. Η κ. Μπαζιάνα είναι ο άνθρωπος που βρίσκεται πάντα δίπλα στον σύντροφό της σε όλη την πολιτική του πορεία, και παρασκηνιακά έβλεπε όλα όσα γίνονταν. Και όπου θεωρούσε σωστό να πει και την δική της άποψη, δεν δίσταζε να την εκφράσει. Ήταν μαζί του όταν εισήλθε ως πρωθυπουργός στο Μέγαρο Μαξίμου, ήταν μαζί του όταν έκλεισαν οι τράπεζες το καλοκαίρι του 2015 και οδηγηθήκαμε στο δημοψήφισμα, ήταν δίπλα του τη βραδιά που μετά την επιλογή του ελληνικού λαού να πει «Όχι» στο σχέδιο συμφωνίας των θεσμών με ποσοστό 61,31% εκείνος αποφάσιζε να καταλήξει σε συμφωνία με τους δανειστές αλλά με όρους που θα οδηγούσαν σε ένα τρίτο μνημόνιο, ήταν μαζί του και όταν έμαθε το δεινό για τον ΣΥΡΙΖΑ εκλογικό αποτέλεσμα τόσο της 21ης Μαΐου όσο και της 25ης Ιουνίου. Και βέβαια τώρα, που ο σύντροφός της με τον οποίο έχει αποκτήσει δύο γιους, κλείνει τον ιστορικό του πολιτικό κύκλο.",2023-06-29 11:10:43+00:00,2023,6,29,11
111,https://www.newsbeast.gr/,https://www.newsbeast.gr//politiki/arthro/9812449/diloseis-tsipra-sto-zappeio-stis-1230-ragdaies-exelixeis-ston-syriza,ΠΟΛΙΤΙΚΗ,Παραίτηση Τσίπρα: «Δεν θα είμαι υποψήφιος» για την προεδρία – Ραγδαίες εξελίξεις στον ΣΥΡΙΖΑ,2023-06-29T10:14:00Z,"Ραγδαίες είναι οι εξελίξεις στον ΣΥΡΙΖΑ – Προοδευτική Συμμαχία. Ο πρόεδρος του κόμματος Αλέξης Τσίπρας προχώρησε σε έκτακτη δήλωση από το Ζάππειο Μέγαρο για το μέλλον του κόμματος, σημειώνοντας ότι παραιτείται και δεν θα διεκδικήσει εκ νέου την προεδρία του κόμματος. «Κατανοώ την ανάγκη για ένα νέο κύμα στον ΣΥΡΙΖΑ, αποφάσισα να παραμερίσω για να περάσει. Αποφάσισα να προτείνω την εκλογή νέας ηγεσίας από τα μέλη του κόμματος, την άμεση προσφυγή στις σχετικές διαδικασίες. Δεν θα είμαι υποψήφιος», τόνισε χαακτηριστικά. Ακολουθούν αποσπάσματα από τη δήλωση παραίτησης του Αλέξη Τσίπρα… Είναι ορισμένες στιγμές που καλείσαι να πάρεις κρίσιμες αποφάσεις, απέναντι σε όσους σε πίστεψαν και απέναντι στον εαυτό σου. Αυτές τις αποφάσεις δεν τις παίρνω εν θερμώ. Οι αποφάσεις μου ξεπερνούν τον δικό μου ορίζοντα. Το βράδυ των εκλογών είπα πως ο ΣΥΡΙΖΑ έκλεισε τον κύκλο του και πρέπει να ανοίξει έναν νέο. Ήμουν ο πρώτος στην Ιστορία Αριστερός πρωθυπουργός της χώρας. Παρέλαβα σε ηλικία μόλις 34 ετών ένα μικρό κόμμα της Αριστεράς. Το ταξίδι που κάναμε μαζί ήταν επικίνδυνο, γεμάτο παγίδες, αλλά συναρπαστικό. Από μικρό κόμμα, ο ΣΥΡΙΖΑ έγινε ο κορμός της προοδευτικής παράταξης στην Ελλάδα. Το πρώτο αριστερό κόμμα στην Ευρώπη που κυβέρνησε και μάλιστα σε ιστορικές στιγμές για την πατρίδα και την Ευρώπη. Κάθε μέρα ήταν μέρα μάχης. Αντιμετωπίσαμε μια εχθρική Ευρώπη και μια συμμαχία δανειστών που μας θεωρούσε άξιους τιμωρίας. Αντιμετωπίσαμε εκβιασμούς με συμπαραστάτες μέσα στη χώρα. Και σήμερα, που είναι σημαντική μέρα για μένα, δηλώνω περήφανος για όσα πετύχαμε, για την έξοδο από τα μνημόνια, τη διεθνή εικόνα που αποκαταστήσαμε, για την επούλωση της κοινωνίας, για την ιστορική συμφωνία των Πρεσπών. Αυτό το έργο είναι δικό σας και δικό μαςΟφείλουμε να αναδιοργανωθούμε χωρίς καθυστέρηση. Τόσο στην αντιπαράθεση με τις δικές μας παθογένειες αλλά και απέναντι στη ΝΔ. Είναι μια διαδικασία επανίδρυσης και βαθιάς ανανέωσης. Αυτή είναι η προτεραιότητα. Ο νέος ΣΥΡΙΖΑ. Αυτό δεν αφορά μόνο το κόμμα μας αλλά και την ποιότητα της Δημοκρατίας μας. Το μέτωπο στην ακροδεξιά που βρήκε θέση εκ νέου στη Βουλή, το μέτωπο απέναντι στη ΝΔ.Θα ήταν υποκριτικό να προτείνω αυτή τη διαδικασία μόνο με τον λόγο μου και όχι με την πράξη μου. Κατανοώ την ανάγκη για ένα νέο κύμα του ΣΥΡΙΖΑ. Έχω εμπιστοσύνη στο ανθρώπινο δυναμικό του κόμματός μας. Αποφάσισα να προτείνω την εκλογή νέας ηγεσίας από τα μέλη του κόμματος με άμεση προσφυγή στις διαδικασίες στις οποίες δεν θα είμαι υποψήφιος.Θέλω να απευθυνθώ στα χιλιάδες μέλη, τους φίλους, τους εκατοντάδες χιλιάδες ψηφοφόρους του ΣΥΡΙΖΑ που μαζί τους βρέθηκα και βρεθήκαμε σε αυτό το συναρπαστικό ταξίδι. Και θέλω να δεσμευτώ ότι θα συνεχίσω να είμαι δίπλα τους. Διότι το ταξίδι συνεχίζεται και η πιο όμορφη θάλασσα, είναι αυτή που δεν έχουμε ακόμα ταξιδέψει. Θα υπηρετώ πάντα την ελπίδα για ένα καλύτερο αύριο. Να σημειωθεί ότι λίγο μετά τις 11:00 το πρωί, ξεκίνησε να συνεδριάζει μετά την ήττα στις εκλογές της 25ης Ιουνίου το Εκτελεστικό Γραφείο του κόμματος για να αποτιμηθεί το αποτέλεσμα και να χαραχθεί ο «οδικός χάρτης» των αλλαγών του κόμματος. Ο Αλέξης Τσίπρας κατέθεσε εκεί, το πλαίσιο των προτάσεών του.  «Είναι ορισμένες στιγμές που καλείσαι να πάρεις κρίσιμες αποφάσεις.Που καλείσαι να σταθείς απέναντι στην ιστορία,απέναντι σε όσους πορευτήκατε μαζί,απέναντι σε όσους σε πίστεψαν και στήριξαν προσδοκίες σε σένα.Απέναντι στον εαυτό σου. Αλλά και απέναντι σε όσους πολέμησες και σε πολέμησαν. Έχω πια την εμπειρία αυτές τις αποφάσεις να μην τις λαμβάνω εν θερμώ.Να τις παίρνω στο μαξιλάρι μου και να τις βασανίζω.Να αποφασίζω με ψυχραιμία.Και αυτό έκανα για τρία εικοσιτετράωρα.Γιατί, ξέρω καλά ότι οι αποφάσεις μου έχουν επιπτώσεις και σε άλλους ανθρώπους.Ξεπερνούν εκ των πραγμάτων το δικό μου ατομικό ορίζοντα. Στη δήλωσή μου το βράδυ των εκλογών είπα ότι ο ΣΥΡΙΖΑ έχει πια κλείσει έναν μεγάλο ιστορικό κύκλο, που πρέπει να τον αποτιμήσουμε με περηφάνεια.Και να ανοίξουμε συλλογικά, έναν επόμενο κύκλο.Δύσκολο, πρωτόγνωρο, αλλά ακόμη πιο ελπιδοφόρο και δημιουργικό.Μίλησα επίσης για την ανάγκη δύσκολων και γενναίων αποφάσεων, που αφορούν τον ΣΥΡΙΖΑ-ΠΣ.Για την ανάγκη να συναντηθούμε πάλι με τις αξίες μας.Της συλλογικότητας, της ανιδιοτέλειας και της κοινωνικής ευθύνης, να ανανεώσουμε τολμηρά το στελεχικό μας δυναμικό από πάνω μέχρι κάτω, δείχνοντας εμπιστοσύνη σε νέους ανθρώπους, να βάλουμε τέλος σε νοοτροπίες που μας κόστισαν ακριβάΠροσθέτω:Την ανάγκη να εφεύρουμε τον νέο ΣΥΡΙΖΑ, που θα μπορέσει με σεμνότητα και ανοιχτά μάτια να διαβάσει τις νέες αντιθέσεις και τα νέα ρεύματα της κοινωνίας, τις νέες προκλήσεις της εποχής, και να ανταποκριθεί στις προσδοκίες εκείνων που θέλει και έχει ταχθεί να εκπροσωπεί. Αυτές οι δύσκολες και γενναίες αποφάσεις, που καλούνται να υπηρετήσουν ένα νέο όραμα, αφορούν προφανώς και μένα.Πρώτο μάλιστα εμένα, που υπήρξα ο επικεφαλής του ΣΥΡΙΖΑ στον ιστορικό κύκλο που κλείνει. Παρέλαβα σε ηλικία μόλις 34 ετών ένα μικρό κόμμα της Αριστεράς.Το ταξίδι που κάναμε μαζί ήταν επικίνδυνο, γεμάτο παγίδες, αλλά συναρπαστικό.Από μικρό κόμμα, ο ΣΥΡΙΖΑ έγινε ο κορμός της προοδευτικής παράταξης στην Ελλάδα.Το πρώτο αριστερό κόμμα στην Ευρώπη που κυβέρνησε και μάλιστα σε ιστορικές στιγμές για την πατρίδα και την Ευρώπη.Σε απίστευτα δύσκολες συνθήκες, με την κοινωνία καταρρακωμένη και την οικονομία χρεοκοπημένη.Και είχα την τύχη και την τιμή, για την οποία χρωστάω ευγνωμοσύνη στον ελληνικό λαό και τους συντρόφους μου, να είμαι ο πρώτος αριστερός πρωθυπουργός. Αυτό το ταξίδι ήταν μια πορεία που κάθε μέρα της ήταν μια μέρα μάχης.Αντιμετωπίσαμε μια Ευρώπη καχύποπτη και εχθρική απέναντι στην Ελλάδα και μια συμμαχία δανειστών που θεωρούσε την πατρίδα μας άξια τιμωρίας.Αντιμετωπίσαμε αφόρητες πιέσεις και εκβιασμούς.Που εκπορεύονταν από ισχυρές δυνάμεις έξω από τη χώρα, αλλά έβρισκαν ισχυρούς συμπαραστάτες και μέσα σ’ αυτή. Δηλώνω και σήμερα, αυτή τη σημαντική μέρα για μένα, περήφανος για όσα πετύχαμε.Για την έξοδο από τα μνημόνια και τη ρύθμιση του χρέους.Για την επούλωση των τραυμάτων της κοινωνίας και της οικονομίας.Για τη διεθνή εικόνα της Ελλάδας που αποκαταστήσαμε.Και βέβαια για την ιστορική Συμφωνία των Πρεσπών. Αυτό το έργο είναι δικό σας και δικό μας.Δεν μπορεί κανείς να μας το πάρει. Αυτό το δύσκολο ταξίδι όμως είχε και συμβιβασμούςΕίχε και δύσκολες αποφάσεις.Είχε και τραύματα.Είχε και φθορά. Σε κάθε περίπτωση όμως ήταν ένα ταξίδι που άφησε αποτύπωμα στην ιστορία.Οι εμπειρίες του, οι επιτυχίες, τα λάθη του, οι μάχες που κερδίσαμε για λογαριασμό της πατρίδας, αλλά κι εκείνες που χάσαμε, αποτελούν αναντικατάστατη παρακαταθήκη για το νέο κύκλο του ΣΥΡΙΖΑ.Γιατί ήρθε η ώρα να ανοίξουμε ένα νέο κύκλο. Όσο κι αν φαίνεται παράδοξο, το αρνητικό εκλογικό αποτέλεσμα μπορεί και πρέπει να γίνει η αρχή του.Το εκλογικό σώμα έδωσε στο ΣΥΡΙΖΑ ΠΣ μια διπλή εντολή.Πρώτον, να ανταποκριθεί στο ρόλο της αξιωματικής αντιπολίτευσης.Που πάντα και εκ των πραγμάτων είναι ρόλος κόμματος εξουσίας.Και δεύτερον, να αλλάξει δραστικά, αν θέλει να διεκδικήσει εκ νέου με αξιώσεις την κυβέρνηση. Οφείλουμε να ανταποκριθούμε στη λαϊκή εντολή.Να αναδιοργανωθούμε άμεσα και χωρίς καμιά χρονοτριβή.Να μην επιτρέψουμε να χαθεί ούτε μια μέρα τόσο στην αντιπαράθεση με την κυβέρνηση της ΝΔ, όσο και στην αντιπαράθεση με τις δικές μας αδυναμίες, παθογένειες και προβλήματα.Μια διαδικασία βαθιάς ανανέωσης και επανίδρυσης, που θα αγκαλιάζει όλα τα μέλη του κόμματος, αλλά και τους φίλους και τις κοινωνικές ομάδες που θέλουμε να εκπροσωπούμε, είναι άμεση προτεραιότητα.Ο νέος ΣΥΡΙΖΑ είναι άμεση προτεραιότητα.Και δεν αφορά μόνο το κόμμα μας.Αφορά την ποιότητα της δημοκρατίας μας, τις αντιστάσεις στις πολιτικές της ΝΔ, το μέτωπο στην ακροδεξιά και το νεοφασισμό που βρήκε θέση στην ελληνική Βουλή. Αυτή την πεποίθησή μου για την ανάγκη μιας διαδικασίας βαθιάς ανανέωσης και επανίδρυσης θα ήταν υποκριτικό να την προτείνω μόνο με το λόγο μου, αν δεν την υπηρετώ ταυτόχρονα και με τη στάση μου.Το νέο κύμα στην κοινωνία, την τέχνη, την πολιτική, περνάει είτε με συγκρούσεις. Το πιο συνηθισμένο.Είτε επειδή κάποιοι που κατέχουν θέσεις ευθύνης κατανοούν την αναγκαιότητά του.Κι εγώ κατανοώ την ανάγκη για ένα νέο κύμα του ΣΥΡΙΖΑ.Και αποφάσισα να παραμερίσω για να περάσει.Έχω εμπιστοσύνη στο ανθρώπινο δυναμικό του κόμματός μας.Στις αστείρευτες δυνάμεις της κοινωνίας και της Αριστεράς. Αποφάσισα λοιπόν να προτείνω την εκλογή νέας ηγεσίας από τα μέλη του Κόμματος, όπως ορίζει το καταστατικό του.Την άμεση προσφυγή στις σχετικές διαδικασίες.Στις οποίες φυσικά δεν θα είμαι υποψήφιος.Θα είμαι όμως παρών πριν, κατά τη διάρκεια, αλλά και μετά από αυτές. Δεν το κρύβω ότι είμαι συγκινημένος.Ότι αυτή η απόφαση έχει και για μένα ένα στοιχείο οδύνης, όπως θα είχε και για τον καθένα.Έχει όμως και ένα στοιχείο προσωπικής πρόκλησης.Να αποδείξω με τη στάση και το παράδειγμά μου ότι στη ζωή, στην πολιτική, ιδίως στην πολιτική που αναφέρεται σε αξίες, μπορείς να είσαι μάχιμος και δημιουργικός, ίσως σε κάποιες περιπτώσεις ακόμα πιο χρήσιμος, και χωρίς αξιώματα.Να αποδείξω η μάχη για τις ιδέες και η προσφορά δεν ορίζεται από την καρέκλα που κατέχει κανείς. Θέλω να απευθυνθώ στα χιλιάδες μέλη, τους φίλους και τους ψηφοφόρους του ΣΥΡΙΖΑ, που μαζί τους βρέθηκα και βρεθήκαμε σ’ αυτό το συναρπαστικό ταξίδι.Θα συνεχίσω να είμαι δίπλα σας.Να σας αισθάνομαι δίπλα μου.Το ταξίδι συνεχίζεται.Και η πιο όμορφη θάλασσα είναι αυτή που δεν έχουμε ακόμη ταξιδέψει. Θέλω όμως να απευθυνθώ και σε όλες τις Ελληνίδες και τους Έλληνες.Μπορεί κάποιοι να χαίρεστε με την απόφασή μου.Και κάποιοι να λυπάστε.Αλλά τα επόμενα χρόνια δε θα είναι εύκολα για κανένα μας.Ό, τι κι αν ψήφισε στις τελευταίες εκλογές.Ζούμε σε μια περίοδο αλλεπάλληλων κρίσεων, σε ένα ασταθές οικονομικό περιβάλλον, σε μια περίοδο γεωπολιτικών εντάσεων και προκλήσεων.Η πίστη στις αξίες μας.Η προσήλωσή μας στη δημοκρατία και την ελευθερία, που είναι συνώνυμο της Ελλάδας.Η αγάπη για τον άνθρωπο.Η αλληλεγγύη.Η ενότητα.Το εμείς πάνω από το εγώ, είναι δρόμος για να ξεπεράσουμε όλες τις δυσκολίες. Η προοδευτική παράταξη του τόπου, όπως πάντα στην ιστορία, θα είναι οδηγός σε αυτή τη συλλογική εθνική προσπάθεια. Και ένας νέος ΣΥΡΙΖΑ που θα την εκφράζει, μπορεί να γίνει ξανά η ελπίδα για ένα καλύτερο αύριο. Αυτό το σκοπό υπηρετεί η απόφασή μου.Αυτό το σκοπό θα υπηρετώ πάντα.Την ελπίδα για ένα καλύτερο αύριο».",2023-06-29 10:14:00+00:00,2023,6,29,10
